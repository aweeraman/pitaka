<!DOCTYPE html>
<html>
<head>
    <meta charset="UTF-8">
    <title>11. කැමති දෑ නො ලැබීමේ දුක - චතුරාර්‍ය්‍ය සත්‍යය</title>
    <meta name="description" content="චතුරාර්‍ය්‍ය සත්‍යය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="11. කැමති දෑ නො ලැබීමේ දුක - චතුරාර්‍ය්‍ය සත්‍යය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="chathurarya-sathya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#8-12-11"><i class="material-icons">toc</i>චතුරාර්‍ය්‍ය සත්‍යය</a><i class="material-icons">navigate_next</i><a class="button" href="8.html">1. දුක්ඛ සත්‍යය</a><i class="material-icons">navigate_next</i><a class="button" href="8-12.html">දුඃඛාර්‍ය්‍ය සත්‍යයාගේ ද්වාදසාකාරය</a></nav>
  <div class="heading-bar">
    <h3>11. කැමති දෑ නො ලැබීමේ දුක</h3><i class="material-icons star-icon undefined" data-bookmark="{&quot;ids&quot;:[8,12,11],&quot;headings&quot;:[&quot;1. දුක්ඛ සත්‍යය&quot;,&quot;දුඃඛාර්‍ය්‍ය සත්‍යයාගේ ද්වාදසාකාරය&quot;,&quot;11. කැමති දෑ නො ලැබීමේ දුක&quot;],&quot;book&quot;:{&quot;name&quot;:&quot;චතුරාර්‍ය්‍ය සත්‍යය&quot;,&quot;folder&quot;:&quot;chathurarya-sathya&quot;}}">star_outline</i><i class="material-icons share-icon" file-name="8-12-11.html">share</i>
  </div>
  <p>මේ සත්ත්වයන් විසින් කැමති වන්නා වූ ලැබීමට බලාපොරොත්තු වන්නා වූ දේවල් ඉතා බොහෝ ය. දිරන ස්වභාවය ඇති සත්ත්වයෝ නො දිරීමට හෙවත් මහලු නො වීමට බලාපොරොත්තු වෙති. රෝගී වන ස්වභාවය ඇති සත්ත්වයෝ නිරෝගීව සිටීමට බලාපොරොත්තු වෙති. නූගත්තු උගතුන් වීමට බලාපොරොත්තු වෙති. මෝඩයෝ නුවණැතියන් වීමට බලාපොරොත්තු වෙති. දුප්පත්තු පොහොසත් වීමට බලාපොරොත්තු වෙති. තනතුරු නැත්තෝ තනතුරු ලැබීමට බලාපොරොත්තු වෙති. සාමාන්‍ය වැසියෝ රජ වීමට බලාපොරොත්තු වෙති. තවත් නොයෙක් දේවල් නැත්තෝ නැත්තා වූ ඒ ඒ දේවල් ලැබීමට ද, ඇත්තෝ වැඩි වැඩිය ලැබීමට ද බලාපොරොත්තු වෙති. මෙසේ ලැබීමට බලාපොරොත්තු වන දේවල් බොහෝ ඇත. ඒවායින් දහසෙන් පංගුවකුදු ඔවුන්ට නො ලැබෙන්නේ ය. මේ නො ලැබීම දුකක් නො වෙතත් එය බොහෝ කායික මානසික දුක් ඇති කරන්නක් බැවින් <b>කැමති දෑ නො ලැබීම</b> ද මේ සත්ත්වයන්ට මහත් දුඃඛයක් වන්නේය. </p>
  <nav class="bottom"><a class="button prev" href="8-12-10.html"><i class="material-icons">arrow_back</i>10. ප්‍රිය විප්‍රයෝග දුඃඛය</a><a class="button next" href="8-12-12.html">12. පඤ්චෝපාදානස්කන්ධ දුඃඛය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>