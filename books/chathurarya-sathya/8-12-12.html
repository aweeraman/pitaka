<!DOCTYPE html>
<html>
<head>
    <meta charset="UTF-8">
    <title>12. පඤ්චෝපාදානස්කන්ධ දුඃඛය - චතුරාර්‍ය්‍ය සත්‍යය</title>
    <meta name="description" content="චතුරාර්‍ය්‍ය සත්‍යය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="12. පඤ්චෝපාදානස්කන්ධ දුඃඛය - චතුරාර්‍ය්‍ය සත්‍යය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="chathurarya-sathya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#8-12-12"><i class="material-icons">toc</i>චතුරාර්‍ය්‍ය සත්‍යය</a><i class="material-icons">navigate_next</i><a class="button" href="8.html">1. දුක්ඛ සත්‍යය</a><i class="material-icons">navigate_next</i><a class="button" href="8-12.html">දුඃඛාර්‍ය්‍ය සත්‍යයාගේ ද්වාදසාකාරය</a></nav>
  <div class="heading-bar">
    <h3>12. පඤ්චෝපාදානස්කන්ධ දුඃඛය</h3><i class="material-icons star-icon undefined" data-bookmark="{&quot;ids&quot;:[8,12,12],&quot;headings&quot;:[&quot;1. දුක්ඛ සත්‍යය&quot;,&quot;දුඃඛාර්‍ය්‍ය සත්‍යයාගේ ද්වාදසාකාරය&quot;,&quot;12. පඤ්චෝපාදානස්කන්ධ දුඃඛය&quot;],&quot;book&quot;:{&quot;name&quot;:&quot;චතුරාර්‍ය්‍ය සත්‍යය&quot;,&quot;folder&quot;:&quot;chathurarya-sathya&quot;}}">star_outline</i><i class="material-icons share-icon" file-name="8-12-12.html">share</i>
  </div>
  <p>ජාති ජරා මරණාදි මේ දුක් සමූහය ඇතිවන්නේ අන් තැනක නොව මේ උපාදානස්කන්ධ පඤ්චකයෙහි ම ය. උපාදානස්කන්ධ පඤ්චකය සියලු ම දුක්වල උත්පත්ති ස්ථානය යි. එබැවින් උපාදානස්කන්ධ පඤ්චකය ද දුකෙකැයි තථාගතයන් වහන්සේ වදාළ සේක.</p>
  <p>ලෝකයෙහි සත්ත්වයා උපදින්නේ ද දුකෙනි. උපන් තැන් පටන් ම ඔහුගේ ශරීරය දිරන්නේ ය. එ ද ඔහුට දුකෙකි. දිරන්නා වූ ඔහු මොහොතක් පාසා ම යන්නේ මරණය කරා ය. මරණය ද ඔහුට මහත් දුකෙකි. ඉපදීමටත් මරණයටත් අතරදී නොයෙක් වර ඔහුට ශෝක කරන්නට ද හඬන්නට ද, බලවත් සිත් වෙහෙසට පැමිණෙන්නට ද සිදු වන්නේ ය. නොයෙක් වර අප්‍රිය සම්ප්‍රයෝගයෙන් කැමති දෑ නො ලැබී දුකින් ඔහු නො මිදෙන්නේ ය. මෙතෙක් දුඃඛයන් ඇත්තා වූ මේ සත්ත්වයාගේ ස්කන්ධ පඤ්චකය ම දුකෙකි. ස්කන්ධ පඤ්චකය හැර සත්ත්වයෙක් පුද්ගලයෙක් නැත්තේය. එබැවින් මේ සත්ත්ව ලෝකය ම දුක් ගොඩෙකි. උපදින්නේත් දුක ම ය. නිරුද්ධ වන්නේත් දුක ම ය. මෙහි සත්‍ය වශයෙන් සැපයක් නැත. මේ විභංගපාළියෙහි දුඃඛ සත්‍යය දැක්වීම ය.</p>
  <p><b>දුක්ඛාර්‍ය්‍ය සත්‍යය මෙතෙකින් නිමියේ ය.</b></p>
  <nav class="bottom"><a class="button prev" href="8-12-11.html"><i class="material-icons">arrow_back</i>11. කැමති දෑ නො ලැබීමේ දුක</a><a class="button next" href="9.html">2. දුඃඛ සමුදයාර්‍ය්‍ය සත්‍යය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>