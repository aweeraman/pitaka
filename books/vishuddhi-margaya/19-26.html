<!DOCTYPE html>
<html>
<head>
    <meta charset="UTF-8">
    <title>20. විප්‍ර‍යුක්ත ප්‍ර‍ත්‍යය - විශුද්ධි මාර්ගය</title>
    <meta name="description" content="විශුද්ධි මාර්ගය - මාතර ධර්මවංශ හිමි">
    <meta property="og:type" content="article">
    <meta property="og:title" content="20. විප්‍ර‍යුක්ත ප්‍ර‍ත්‍යය - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#19-26"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="19.html">17. පඤ්ඤාභූමි නිර්දේශය - පටිච්ච සමුප්පාදය</a></nav>
  <div class="heading-bar">
    <h2>20. විප්‍ර‍යුක්ත ප්‍ර‍ත්‍යය</h2><i class="material-icons star-icon undefined" data-bookmark="{&quot;ids&quot;:[19,26],&quot;headings&quot;:[&quot;17. පඤ්ඤාභූමි නිර්දේශය - පටිච්ච සමුප්පාදය&quot;,&quot;20. විප්‍ර‍යුක්ත ප්‍ර‍ත්‍යය&quot;],&quot;book&quot;:{&quot;name&quot;:&quot;විශුද්ධි මාර්ගය&quot;,&quot;folder&quot;:&quot;vishuddhi-margaya&quot;}}">star_outline</i><i class="material-icons share-icon" file-name="19-26.html">share</i>
  </div>
  <p>පෙර කී ඒකවස්තුකාදී බවට නො පැමිණීමෙන් රූපී ධර්‍මයනට උපකාර නොවන අරූපී ධර්‍ම ද, අරූපීනට උපකාර නොවන රූපී ධර්‍ම ද <b>විප්‍ර‍යුක්ත ප්‍ර‍ත්‍යයෝ</b> යි. මේ වෙන් වෙන් වැ පැවැත්ම යැ. </p>
  <p>ඒ විප්‍ර‍යුක්ත ප්‍ර‍ත්‍යය ය. (<b>1) සහජාත (2) පච්ඡාජාත (3) පුරෙජාත</b> වශයෙන් ත්‍රිවිධ ය.</p>
  <p>(1) <b>“සහජාතා කුසලා ඛන්‍ධා චිත්තසමුට්ඨානානං රූපානං විප්පයුත්තපච්චයෙන පච්චයො</b>”<sup><a href="#footnote-667" id="footnote-ref-667" class="footnote-ref">[1]</a></sup> එකවට උපදනා කුශලස්කන්‍ධ චිත්තසමුත්‍ථාන රූපයනට විප්‍ර‍යුක්ත ප්‍ර‍ත්‍යය වේ. </p>
  <p>(2) <b>“පච්ඡාජාතා කුසලා ඛන්‍ධා පුරෙජාතස්ස ඉමස්ස කායස්ස විප්පයුත්ත පච්චයෙන පච්චයො”<sup>2</sup></b> පසුවැ උපන් කුසල ස්කන්‍ධ පළමු උපන් මේ කයට විප්‍ර‍යුක්ත ප්‍ර‍ත්‍යයෙන් ප්‍ර‍ත්‍යය වේ. </p>
  <p><b>විස්තර</b>:- කුසල් සිත් එක්විස්ස (21) ද, අකුසල සිත් දොළොස (12) ද, ඔවුන් හා සම්ප්‍ර‍යුක්ත චෛතසික ද ඒ හා උපදනා රූපයනට <b>සහජාත විප්‍ර‍යුක්ත</b> වේ.</p>
  <p>පසුවැ උපදනා වේදනාදී කුසල ස්කන්‍ධ පඤ්චවොකාර භවයෙහි කර්‍මාදි ප්‍ර‍ත්‍යයෙන් උපදනා මේ රූප කායයට <b>පශ්චාජ්ජාත විප්‍ර‍යුක්ත</b> ප්‍ර‍ත්‍යයෙන් ප්‍ර‍ත්‍යය වේ.</p>
  <p><b>විශේෂ</b>:- නිර්‍වාණය අරූප ධර්‍මයනයට ප්‍ර‍ත්‍යය නොවන්නා සේම රූප ධර්‍මයනට ද විප්‍ර‍යුක්ති ප්‍ර‍ත්‍යය නො වේ. </p>
  <p>තවද සහජාත විප්‍ර‍යුක්ත විභාගයෙහි <b>“පටිසන්‍ධික්ඛණෙ විපාකාබ්‍යාකතා ඛන්‍ධා කටත්තා රූපානං විප්පයුත්ත පච්චයෙන පච්චයො”</b> ‘ප්‍ර‍තිසන්‍ධි ක්‍ෂණයෙහි විපාක අව්‍යාකෘත ස්කන්‍ධ කර්‍මජ රූපයනට විප්‍ර‍යුක්ත ප්‍ර‍ත්‍යය වේ.’ ස්කන්‍ධ වස්තුවට ද, වස්තු ස්කන්‍ධයනට ද, විප්‍ර‍යුක්ත ප්‍ර‍ත්‍යයෙන් ප්‍ර‍ත්‍යය වේ ය යි වදාරන ලදී.</p>
  <p>(3) පුරෙජාන විප්‍ර‍යුක්ත ප්‍ර‍ත්‍යය චක්‍ෂුරින්‍ද්‍රියාදි වස්තු වශයෙන් ම දත යුතුයි.</p>
  <p>ඒ මෙසේ යි:- <b>“පුරෙජාතං චක්ඛායතනං චක්ඛුවිඤ්ඤාණස්ස -පෙ- කායායතනං කායවිඤ්ඤාණස්ස විප්පයුත්තපච්චයෙන පච්චයො. වත්‍ථු විපාකාබ්‍යාකතානං ක්‍රියාබ්‍යාකතානං ඛන්‍ධානං -පෙ- වත්‍ථු කුසලානං ඛන්‍ධානං වත්‍ථු අකුසලානං ඛන්‍ධානං විප්පයුත්ත පච්චයෙන පච්චයො</b>”<sup><a href="#footnote-668" id="footnote-ref-668" class="footnote-ref">[2]</a></sup> පළමු උපන් චක්ඛායතනය චක්‍ෂුවිඥානයට ද -පෙ- කායායතනය කායවිඥානයට ද, පුරෙජාත විප්‍ර‍යුක්ත ප්‍ර‍ත්‍යයයෙන් ප්‍ර‍ත්‍යය වේ. හෘදය වස්තුව විපාක අව්‍යාකෘත ස්කන්‍ධයනට ද, හෘදය වස්තුව කුශල ස්කන්‍ධයනට ද, හෘදය වස්තුව අකුශල ස්කන්‍ධයනට ද විප්‍ර‍යුක්ත ප්‍ර‍ත්‍යයයෙන් ප්‍ර‍ත්‍යය වේ. මේ <b>පුරෙජාත විප්‍ර‍යුක්ත ය</b>. </p>
  <ol class="footnotes">
    <li id="footnote-667">
      <p> ‍ප:ප: පඤ්හවාර 115 <a href="#footnote-ref-667">↑</a></p>
    </li>
    <li id="footnote-668">
      <p> ප:ප: පඤ්හනාර 115 <a href="#footnote-ref-668">↑</a></p>
    </li>
  </ol>
  <nav class="bottom"><a class="button prev" href="19-25.html"><i class="material-icons">arrow_back</i>19. සම්ප්‍රයුක්ත ප්‍රත්‍යය</a><a class="button next" href="19-27.html">21. අස්ති ප්‍ර‍ත්‍යය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>