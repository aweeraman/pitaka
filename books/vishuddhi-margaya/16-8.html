<!DOCTYPE html>
<html>
<head>
    <meta charset="UTF-8">
    <title>undefined - විශුද්ධි මාර්ගය</title>
    <meta name="description" content="විශුද්ධි මාර්ගය - මාතර ධර්මවංශ හිමි">
    <meta property="og:type" content="article">
    <meta property="og:title" content="undefined - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#16-8"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="16.html"></a></nav>
  <div class="heading-bar">
    <h2></h2><i class="material-icons star-icon undefined" data-bookmark="{&quot;ids&quot;:[16,8],&quot;headings&quot;:[null,null],&quot;book&quot;:{&quot;name&quot;:&quot;විශුද්ධි මාර්ගය&quot;,&quot;folder&quot;:&quot;vishuddhi-margaya&quot;}}">star_outline</i><i class="material-icons share-icon" file-name="16-8.html">share</i>
  </div>
  <p>මෙසේ මම යැ, මාගේ යැ යි, වරදවා ගැනීමට මේ පඤ්චස්කන්ධය වස්තුවන හෙයින් ද, මේ පඤ්චප්‍ර‍කාරය මැ පරම කොට ඇති හෙයින් ද, පඤ්චස්කන්ධයක් ම වදාළහ. අන්‍ය වූ ශීලස්කන්ධාදි වශයෙන් වදාළ පඤ්චස්කන්ධයෝ, සංස්කාරස්කන්ධයෙහි ඇතුළත් වන හෙයින් පඤ්චස්කන්ධයට ම ඇතුළු වෙති. මෙසේ සෙසු ස්කන්ධයන් ද එහි ම ඇතුළත් හෙයින් <b>පසක් ම</b> වදාළහ. </p>
  <p>මෙසේ නො අඩු - නො වැඩි වශයෙන් (පඤ්චස්කන්ධය) විනිශ්චය දත යුතුයි.</p>
  <p><b>(4) උපමා වශයෙන් :- ගිලනකු වැනි විඥාන</b> <b>උපාදානස්කන්ධයට වස්තු-ද්වාර</b> <b>ආලම්බන</b> වන හෙයින් <b>රූපූපාදානස්කන්ධය</b> <b>ගිලන්හලකට බඳු</b> උපමා ඇත්තේ ය. </p>
  <p><b>වේදනා- උපාදානස්කන්ධය ලෙඩකට බඳු</b> උපමා ඇත්තේ ය. </p>
  <p>(<b>දුක්ඛදුක්ඛය, සංඛාරදුක්ඛය, විපරිණාමදුක්ඛය</b> යන මොවුන් ගේ වශයෙන් හිංසා කරන හෙයිනි.)</p>
  <p>සංඥා උපාදානස්කන්ධය, කාම සංඥාදී වශයෙන් රාගාදීන් හා සම්ප්‍ර‍යුක්ත වේදනා ඉපදීමට හේතුවන හෙයින් වා, පිත්, සෙම් ආදී <b>රෝග හටගැනීම </b>බඳු ය. </p>
  <p><b>සඞ්ඛාරුපාදානස්කන්ධය</b> වේදනා නමැති ගිලන් බවට නිදාන හෙයින් <b>නොසැපදෑ</b> සෙවුමක් බඳු උපමා ඇත්තේ ය. වේදනාව විඳීම් ස්වභාවය පිණිස අභිසංස්කරණය කෙරෙතැයි එහෙයින් කියන ලදී. ඒ මෙසේම, <b>“අකුසලස්ස කම්මස්ස කතන්තා උපචිතත්තා විපාකං කායවිඤ්ඤාණං උපපන්තංහොති දුක්ඛසහගතං”<sup><a href="#footnote-502" id="footnote-ref-502" class="footnote-ref">[1]</a></sup></b> අකුශල කර්‍මය කළහෙයින් රැස්කළ හෙයින්, දුක් සහගත කායවිඤ්ඤාණය උපන්නේ වෙයි. </p>
  <p>වේදනා සඞ්ඛ්‍යාත රෝගාතුර බැවින් නො මිදුණ හෙයින් <b>විඥානොපාදානස්කන්ධය ගිලනකු බඳු</b> ය. </p>
  <p>තවද, <b>පඤේචාපාදානස්කන්ධය පිළිවෙළින්, බන්‍ධනාගාරය, දෙතිස් කම්කටොළුය, අපරාධය, වධකය, වධයට සුදුසු පුද්ගලය</b> යන මොවුන්ට <b>බඳු</b> ය. තවද, <b>භාජනය, භෝජනය, ව්‍යඤ්ජනය, වළඳන්නාය, අනුභවකරන්නාය</b> යන මොවුන්ටද බඳු ය. (ඒ සුගමයි)</p>
  <p>මෙසේ <b>උපමා වශයෙන්</b> විනිශ්චය දතයුතු.</p>
  <p>(5) <b>දෙපරිද්දකින් දතයුතු බැවින් සංඛේප විස්තර</b> වශයෙන් මේ <b>පඤ්චොපාදානස්කන්‍ධය</b> දෙපරිද්දකින් දතයුතු බැවින් විනිශ්චය දතයුතු. </p>
  <p><b>සංඛේප</b> වශයෙන් මේ <b>පඤ්චුපාදානස්කන්‍ධය, ආශිවිෂොපම සූත්‍රයෙහි<sup><a href="#footnote-503" id="footnote-ref-503" class="footnote-ref">[2]</a></sup></b> වදාළ සේ, අමෝරාගත් කඩු ඇති <b>වධකයකු</b> සේද, <b>භාරසූත්‍රාන්ත<sup><a href="#footnote-504" id="footnote-ref-504" class="footnote-ref">[3]</a></sup></b> වශයෙන් <b>මහත් බරක්</b> සෙයින් ද, <b>ඛජ්ජනීය පරියාය<sup><a href="#footnote-505" id="footnote-ref-505" class="footnote-ref">[4]</a></sup></b> වශ<b>යෙන් කන්නකු සේ ද, යමකසූත්‍ර‍<sup><a href="#footnote-506" id="footnote-ref-506" class="footnote-ref">[5]</a></sup> වශයෙන්</b> අනිත්‍ය-දුඃඛ-අනාත්ම සංඛ්‍යාත <b>වධකයකු</b> සේද දතයුතුය.</p>
  <p><b>විස්තර</b> වශයෙන් වනාහි මැඩීම නො ඉවසන හෙයින් රූපස්කන්ධය පෙණපිඩක් සේද, මොහොතක් රමණීය බැවින් වේදනාස්කන්ධය දියබුබුලක් මෙන්ද, වැරදි සේ පොළඹවන හෙයින් <b>සංඥාස්කන්ධය මරීචියක්</b> මෙන්ද, අසාර හෙයින් <b>සංස්කාර ස්කන්ධය කෙසෙල් කඳක්</b> මෙන් ද, වඤ්චාකරන හෙයින් <b>විඥාන ස්කන්ධය මායාවක්</b> මෙන්ද, ගත යුතුයි.</p>
  <p>විශේෂ වශයෙන් වනාහි මනා රූමත් වූ ද <b>අධ්‍යාත්මික</b> රූපය අශුභ යැයි දතයුතු. <b>වේදනා</b> විවිධ දුඃඛයෙන් නො මිඳුන හෙයින් දුක් යයි ද, <b>සංඥා - සංස්කාර</b> වශයෙහි නො පවත්නා හෙයින් <b>අනාත්මය යි</b> ද, <b>විඤ්ඤාණය</b> ඇතිව නැතිවන ස්වභාව හෙයින් <b>අනිත්‍යය යි</b> ද, දතයුතු. </p>
  <p>(6) <b>බලන්නහුට අර්‍ථසිද්ධි වශයෙන්</b> මෙසේ සංක්‍ෂේප වශයෙන් ද, විස්තර වශයෙන් ද, දෙපරිද්දෙන් බලන්නා වූ යෝගාවචරයා හට යම් අභිමතාර්‍ථ ලාභයෙක් වේ නම් ඒ වශයෙන් විනිශ්චය දතයුතු. </p>
  <p>ඒ එසේමැයි:- සංක්‍ෂේප වශයෙන් පඤේචාපාදානස්කන්ධය <b>අමෝරා ගත් කඩුව ඇති වධකයකු </b>සේ බලන්නේ ස්කන්ධයන් කෙරෙන් වෙහෙසට නො පැමිණේ. විස්තර වශයෙන් ස්කන්ධාදිය <b>පෙණපිඬු</b> ආදිය මෙන් දක්නේ අසාර වූ <b>පඤ්චස්කන්ධයෙහි</b> සාර වශයෙන් නො දක්නේ ය. විශේෂයෙන් අධ්‍යාත්ම රූපය අශුභ වශයෙන් දක්නා යෝගාවචරතෙමේ <b>කබලීකාරාහාරය</b> පිරිසිඳ දැනගනී. </p>
  <p><b>විස්තර වශයෙන් :- ආහාරසමුදයා රූපසමුදයො</b> ‘ආහාර හටගැනීමෙන් රූප හටගනීය’යි කී හෙයින්, අධ්‍යාත්ම රූපයෙහි ඡන්‍දරාග දුරුකළ හෙයින් එයට හේතු වූ කබලීකාරාහාරයෙහි ද, ඡන්‍දරාගය පහකෙරේ. <b>මේ පහාන පරිඤ්ඤය</b>. </p>
  <p>අධ්‍යාත්ම රූපය පරිග්‍ර‍හ කරන්නේ, අධ්‍යාත්ම රූපයට හේතු වූ කබලීකාරාහාරය ද, පිරිසිඳ දැනගනී. <b>මේ ඤාතපරිඤ්ඤාය</b>. </p>
  <p>ඒ අධ්‍යාත්ම රූපයාගේ උත්පාද - භඞ්ගයන් දකින්නේ එයට හේතු වූ කබලීකාරාහාරයා ගේ ද, උත්පාද - භඞ්ග දක්නේ ය. <b>මේ තීරණපරිඤ්ඤාය</b>. </p>
  <p><b>මේ ත්‍රිවිධ පරිඥායෙන්</b> යුක්ත වූයේ, අශුභයෙහි ශුභයයි <b>විපල්ලාසය</b> දුරු කෙරේ. කාමෝඝය එතර කෙරේ. <b>කාමයෝගයෙන්</b> වෙන් වෙන්. <b>කාමාශ්‍ර‍වයෙන්</b> නිරාශ්‍ර‍ව වේ. <b>අභිධ්‍යාකායග්‍ර‍න්‍ථය</b> (විෂම ලෝභය) බිඳී. <b>කාමඋපාදානය</b> ළංකොට නො ගනී. </p>
  <p><b>වේදනාව</b> දුක් වශයෙන් දක්නේ, <b>ස්පර්ශාභාරය</b> පිරිසිඳ දනී. දුඃඛයෙහි සැපය යන <b>විපර්‍ය්‍යාසය</b> දුරු කෙරේ. <b>භවෝඝය</b> එතර කෙරේ. <b>භයයෝගයෙහි</b> නො යෙදේ. භවාශ්‍ර‍වයෙන් නිරාශ්‍ර‍ව වේ. <b>ව්‍යාපාද කායග්‍ර‍න්‍ථය</b> සිඳී. සීලබ්බතොපාදානයන් නො ගනී. </p>
  <p><b>සංඥා-සංස්කාරයන්</b> ද <b>අනාත්ම</b> වශයෙන් දක්නේ <b>මනෝසඤ්චේතනාහාරය</b> (කුශලා‘කුශල කර්‍ම සඞ්ඛ්‍යාත සංස්කාර ස්කන්ධය) පිරිසිඳ දනී. <b>අනාත්මයෙහි</b> ආත්මය යන විපර්‍ය්‍යාසය දුරු කෙරේ. <b>දෘෂ්ටිඕඝය</b> පහ කෙරේ. <b>දෘෂ්ටි යෝගයෙන්</b> වෙන් වේ. දෘෂ්ටි ආශ්‍ර‍වයෙන් නිරාශ්‍ර‍ව වේ. ඉදංසච්චාභි<b>නිවේස කාය ග්‍ර‍න්‍ථය බිඳී. ආත්මවාදෝපාදානය</b> (මමයැ මාගේය යි දැඩි කොට) නො ගනී.</p>
  <p><b>විඥානය</b> අනිත්‍ය වශයෙන් දක්නේ <b>විඥානාහාරය</b> පිරිසිඳී. අනිත්‍යයෙහි නිත්‍යය යන <b>විපර්යාශය</b> දුරු කෙරේ. <b>අවිද්‍යා ඕඝය</b> එතර කෙරේ. <b>අවිද්‍යායෝගයෙන්</b> නො බැඳේ. අවිද්‍යාශ්‍ර‍වයෙන් අනාශ්‍ර‍ව වේ. සීලබ්බතපරා<b>මාසකායග්‍ර‍න්‍ථය බිඳී. දිට්ඨිඋපාදානය </b>දැඩිකොට නො ගනී.</p>
  <p>මෙසේ ධීර වූ යෝගී තෙමේ <b>පඤ්චස්කන්ධයෙහි</b> විපල්ලසාදි සකල සංක්ලේශප්‍ර‍හාණයෙන් විපුල ඵල ඇති දැකීම වූ වධකාදීන් වශයෙන් නුවණින් දක්නේ යි.</p>
  <p><b>සාධුජන ප්‍රමෝදය පිණිස කළ විශුද්ධි මාර්‍ගයෙහි</b></p>
  <p><b>ප්‍ර‍ඥාභාවනාධිකාරයෙහි ස්කන්ධ නිර්‍දෙශ නම් වූ තුදුස්වැනි</b></p>
  <p><b>පරිච්ඡේදය මෙතෙකින් නිමියේයි.</b></p>
  <ol class="footnotes">
    <li id="footnote-502">
      <p> ධ:ස: චිතුප්පාදඛණ්ඩ 105 <a href="#footnote-ref-502">↑</a></p>
    </li>
    <li id="footnote-503">
      <p> සං:නි: සළායතන සං: 656 <a href="#footnote-ref-503">↑</a></p>
    </li>
    <li id="footnote-504">
      <p> සං:නි: ඛන්‍ධසංයුත්ත 338 <a href="#footnote-ref-504">↑</a></p>
    </li>
    <li id="footnote-505">
      <p> සං:නි: ඛන්‍ධසං: 401 <a href="#footnote-ref-505">↑</a></p>
    </li>
    <li id="footnote-506">
      <p> සං:නි: ඛන්‍ධක 412 <a href="#footnote-ref-506">↑</a></p>
    </li>
  </ol>
  <nav class="bottom"><a class="button prev" href="16-7.html"><i class="material-icons">arrow_back</i>අව්‍යාකෘත</a><a class="button next" href="17.html">15. ආයතන ධාතු නිර්දේශය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>