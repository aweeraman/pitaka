<!DOCTYPE html>
<html>
<head>
    <meta charset="UTF-8">
    <title>සමාධි භාවනාවේ ආනිසංස කවරේද? - විශුද්ධි මාර්ගය</title>
    <meta name="description" content="විශුද්ධි මාර්ගය - මාතර ධර්මවංශ හිමි">
    <meta property="og:type" content="article">
    <meta property="og:title" content="සමාධි භාවනාවේ ආනිසංස කවරේද? - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#13-3"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="13.html">11. සමාධි නිර්දේශය</a></nav>
  <div class="heading-bar">
    <h2>සමාධි භාවනාවේ ආනිසංස කවරේද?</h2><i class="material-icons star-icon undefined" data-bookmark="{&quot;ids&quot;:[13,3],&quot;headings&quot;:[&quot;11. සමාධි නිර්දේශය&quot;,&quot;සමාධි භාවනාවේ ආනිසංස කවරේද?&quot;],&quot;book&quot;:{&quot;name&quot;:&quot;විශුද්ධි මාර්ගය&quot;,&quot;folder&quot;:&quot;vishuddhi-margaya&quot;}}">star_outline</i><i class="material-icons share-icon" file-name="13-3.html">share</i>
  </div>
  <p>සමාධි භාවනාවේ <b>දිට්ඨධම්ම සුඛවිහාරාදි</b> ආනිසංස පසෙක් වේ.</p>
  <p>ඒ මෙසේ යි:-</p>
  <p>(1) <b>රහතුන්</b> ‘සමාප්තියට සමවැද එකඟ සිත් ඇති වැ දවස් යවම්හ’යි සමවදනා කල ඒ අර්පණා <b>ඉහාත්ම සැප විහරණය</b> පිණිස වේ.</p>
  <p>එයින් වදාළහ:-</p>
  <p><b>න ඛො පනෙ තෙ වුන්‍ද අරියස්ස විනයෙ සල්ලෙඛා වුච්චන්ති. දිට්ඨධම්ම සුඛ විහාරා එතෙ අරියස්ස විනයෙ වුච්චන්ති<sup><a href="#footnote-392" id="footnote-ref-392" class="footnote-ref">[1]</a></sup></b> යි අදහස පෙර කී සේයි.</p>
  <p>(2) <b>ශෛක්‍ෂයන්ගේ</b> හා <b>පෘථග්ජනයන්ගේ</b> ධ්‍යානය, විදර්‍ශනාවට ආසන්න කාරණා වන හෙයින් <b>අර්පණා සමාධි</b> භාවනාවටද, තෘෂ්ණෘ සංකේලශාදීන් කිලිටි වන හෙයින් අතිශයින් සම්බාධ වූ සංසාර ප්‍ර‍වෘත්තියෙහි අර්‍ථ ලාභයට යෝග්‍ය වූ දුලර්‍භ වූ <b>නව වැනි ක්‍ෂණ</b> සංඛ්‍යාත අවකාශය ලැබීමෙන් <b>අර්පණාවට</b> ද, නො පැමිණ සංවේග බහුල පුද්ගල තෙමේ <b>උපාචාර</b> සමාධියෙහි <b>පිහිටා</b> විදර්‍ශනා වඩා වහා සසර දුක් ගෙවා <b>නිවන් පසක්</b> කරන්නේ ය. </p>
  <p><b>සමාධිං භික්ඛවෙ භාවෙථ. සමාහිතො භික්ඛවෙ භික්ඛු යථාභූතං පජානාති<sup><a href="#footnote-393" id="footnote-ref-393" class="footnote-ref">[2]</a></sup></b> යි. “මහණෙනි! සමාධිය වඩව්, සමාධියෙන් සිත මනා වැ එකඟ කළ මහණ තෙම සියලු ධර්‍මයන් තත්ත්‍වාකාරයෙන් දැන ගනී ය” යි එහෙයින් වදාළහ. </p>
  <p>(3) අෂ්ට සමාපත්ති උපදවා අභිඥා පාදක ධ්‍යානයට සමවැද ඉන් නැගී <b>“එකොපි හුත්‍වා බහුධා හොති”<sup><a href="#footnote-394" id="footnote-ref-394" class="footnote-ref">[3]</a></sup></b> ‘තෙමේ එකෙක්ව ද බොහෝ වෙයි’ යනාදීන් කියන ලද පරිදි අභිඥා ප්‍රාර්‍ථනා කරන්නාවූ මහණහට ඒ අෂ්ට සමාපත්තිය අභිඥා ලාභයට සුදුසු උපනිශ්‍ර‍ය ඇති කල්හි අභිඥාවට ආසන්න කාරණ හෙයින් අභිඤ්ඤානිසංස ඇත්තේ වේ. </p>
  <p><b>“සො යස්ස යස්ස අභිඤ්ඤා සච්ඡි කරණියස්ස ධම්මස්ස චිත්තං අබිනින්තාමෙති. අභිඤ්ඤා සච්ඡිකරියාය තත්‍ර‍ තත්‍රෙව සක්කි භබ්බතං පාපුණාති සති ආයතනෙ”<sup><a href="#footnote-395" id="footnote-ref-395" class="footnote-ref">[4]</a></sup></b> යි මතු විස්තර වන විශිෂ්ට ඥාන සංඛ්‍යාත ‘පඤ්චාභිඥාවන්ගෙන් ප්‍ර‍ත්‍යක්‍ෂ කටයුතු යම් යම් ධර්‍මයකට සිත නැමේ නම් ඒ ඒ ධර්‍මයන් ප්‍ර‍ත්‍යක්‍ෂ කිරීමට සුදුසු බවට පැමිණේය’යි එයින් වදාළහ. </p>
  <p>(4) ‘නො පිරිහුණු ධ්‍යාන ඇති වැ බ්‍ර‍හ්ම ලෝකයෙහි උපදිම්හ’යි <b>බ්‍ර‍හ්ම ලෝකෝත්පත්තිය</b> නමින් පතමින් හේ භවගාමී කර්‍මය අරභයා භව ප්‍රාර්‍ථනය නො කළද, ඒ කර්‍මය කළ හෙයින් භව ප්‍රාර්‍ථනය සිදු වන බැවින් බ්‍ර‍හ්ම ලෝකෝත්පත්තිය නො පතා හෝ පෘථග්ජනයන් සමාධියෙන් නො පිරිහී කාලක්‍රියා කරත් ම බ්‍ර‍හ්මලෝකයෙහි ඉපදීම නියත හෙයින් අර්පණා සමාධි භාවනාව <b>භව විශේෂ ලැබීම ආනිසංස </b>කොට ඇත්තේ යි. </p>
  <p><b>“පඨමජ්ඣානං පරිත්තං භාවෙත්‍වා කත්‍ථ උප්පජ්ජන්ති, පඨමජ්ඣානං පරිත්තං භාවෙත්‍වා බ්‍ර‍හ්මපාරිසජ්ජානං දෙවානං සහව්‍යතං උප්පජ්ජන්ති</b>”<sup><a href="#footnote-396" id="footnote-ref-396" class="footnote-ref">[5]</a></sup> යි. </p>
  <p>“පඨමජ්ඣානය පරිත්තකොට වඩා කොහි උපදිද්ද බ්‍ර‍හ්ම පරිසද්‍යායෙහි උපදිත් ය”යි එයින් වදාළහ. </p>
  <p><b>විශේෂ :- උපචාර භාවනා සමාධිය ද, කාමාවචර සුගති භවයෙහි උපදවාය යි ධම්ම හදය විභඞ්ගයෙහි<sup><a href="#footnote-397" id="footnote-ref-397" class="footnote-ref">[6]</a></sup></b> වදාළහ. </p>
  <p>(5) අෂ්ට සමාපත්ති උපදවා නිරෝධ සමාපත්තියට සමවැද සත් දවසක් අචිත්තකව ද, ‘ඉහාත්ම චිත්ත නිරෝධ සංඛ්‍යාත <b>නිර්‍වාණයට</b> පැමිණ සැපසේ වසම්හ යි සමාධි වඩන්නාවූ <b>අනැගැමි-රහත් ආර්‍ය්‍යයන්ගේ</b> ඒ අර්පණා භාවනාව <b>නිරෝධ සමාපත්තිය ආනිසංස </b>කොට ඇත්තේ යි. </p>
  <p><b>සොළසෙහි ඤාණචරියාහි නවහි සමාධි චරියාහි වසී භාවතො පඤ්ඤා නිරොධ සමාපත්තියා ඤාණං<sup>2</sup></b> <b>(අනිච්ච-දුක්ඛ-අනත්ත-නිබ්බිදා-විරාග-නිරොධ-පටිනිස්සග්ග-විවට්ටානු පස්සනා යන අනුපස්සනා අට හා) මාර්‍ග-ඵල</b> අට දැයි මෙ කිී <b>සොළොස් ඤාණ චරියාවෙන්</b> හා (<b>රූපාවචර පසය, අරූපාවචර සතරය</b> යන) නව සමාධි චරියාවෙන් ද, වශී භාවයට පැමිණීමෙන් හටගත් ප්‍ර‍ඥාව <b>නිරෝධ සමාපත්තියේ</b> <b>නුවණයැ</b> යි වදාළහ. </p>
  <p>මෙසේ සමාධි භාවනායෙහි <b>දිට්ඨධම්මසුඛ</b> විහාරාදි <b>පඤ්චානිසංස</b> ඇත්තේ යි.</p>
  <p>කෙලෙස් මල දෙවුමෙහි - නේ අනුසසින් හොබනා</p>
  <p>පමවත් බවුන් වැඩුමෙහි - පඬිදෙනෙ පමා නොව නේ</p>
  <p>මෙතෙකින් <b>“සීලෙ පතිට්ඨාය නරො සපඤ්ඤො”</b> යනාදි ගාථායෙහි <b>සීල-සමාධි-ප්‍ර‍ඥා </b>මුඛයෙන් වදහළ විශුද්ධි මාර්‍ගයෙහි <b>සමාධිය</b> ද, දක්වා නිමවන ලදී. </p>
  <p>හුදී ජනයාගේ පහන් බව පිණිස කළ</p>
  <p><b>සිංහල විශුද්‍ධි මාර්‍ගයෙහි සමාධි භාවනාධිකාරයට ඇතුළත්</b></p>
  <p><b>සමාධි නිර්දේශ නම් වූ එකොළොස්වන පරිච්ඡේදයයි.</b></p>
  <ol class="footnotes">
    <li id="footnote-392">
      <p> ම:නි: මූලපණ්ණාසක 42 පිට <a href="#footnote-ref-392">↑</a></p>
    </li>
    <li id="footnote-393">
      <p> සං:නි: සච්චසංයුත්ත 1069 <a href="#footnote-ref-393">↑</a></p>
    </li>
    <li id="footnote-394">
      <p> අ:නි: තිකනිපාත 104 <a href="#footnote-ref-394">↑</a></p>
    </li>
    <li id="footnote-395">
      <p> ම:නි: උපරිපණ්ණාසක 52 පිට <a href="#footnote-ref-395">↑</a></p>
    </li>
    <li id="footnote-396">
      <p> වි:ප: ධම්මහදයවිභඞ්ග 311 <a href="#footnote-ref-396">↑</a></p>
    </li>
    <li id="footnote-397">
      <p> පිටි:ම: නිරොධ සමාපත්ති ඤාණනිදේදස 94 පිට (බුරුම) <a href="#footnote-ref-397">↑</a></p>
    </li>
  </ol>
  <nav class="bottom"><a class="button prev" href="13-2.html"><i class="material-icons">arrow_back</i>චතුර්ධාතු ව්‍යවස්ථානය (2)</a><a class="button next" href="14.html">12. ඉද්ධිවිධ නිර්දේශය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>