<!DOCTYPE html>
<html>
<head>
    <meta charset="UTF-8">
    <title>undefined - විශුද්ධි මාර්ගය</title>
    <meta name="description" content="විශුද්ධි මාර්ගය - මාතර ධර්මවංශ හිමි">
    <meta property="og:type" content="article">
    <meta property="og:title" content="undefined - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#18-1-1"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="18.html"></a><i class="material-icons">navigate_next</i><a class="button" href="18-1.html"></a></nav>
  <div class="heading-bar">
    <h3></h3><i class="material-icons star-icon undefined" data-bookmark="{&quot;ids&quot;:[18,1,1],&quot;headings&quot;:[null,null,null],&quot;book&quot;:{&quot;name&quot;:&quot;විශුද්ධි මාර්ගය&quot;,&quot;folder&quot;:&quot;vishuddhi-margaya&quot;}}">star_outline</i><i class="material-icons share-icon" file-name="18-1-1.html">share</i>
  </div>
  <p>චක්‍ෂුරාදීන් ගේ <b>අර්ථ</b> යට ධාතු නිර්‍දෙශයෙහි<sup><a href="#footnote-515" id="footnote-ref-515" class="footnote-ref">[1]</a></sup> දැක්වී. පසුවැ කී තුනින් පළමුවන, (20) <b>අනඤ්ඤාතඤ්ඤාස්සාමිතින්‍ද්‍රිය</b> ‘<b>පෙරැ</b> (මාර්‍ගාවබෝධයෙන්) නො දත් අමෘත නිර්‍වාණ පදය හෝ <b>චතුස්සත්‍ය ධර්‍මය දැනගන්නෙමි’</b>යි මෙසේ පිළිපන් යෝගාවචරයාහට උපදනා හෙයින් ද, <b>ඉන්‍ද්‍රියාර්‍ථ සම්භව හෙයින් ද</b>, සෝවාන් මාර්‍ගඥානය, <b>අනඤ්ඤාතඤ්ඤාස්සාමිතින්‍ද්‍රිය යි</b> කියනු ලැබේ.</p>
  <p>දෙවැනි (21) <b>අඤ්ඤින්‍ද්‍රිය, පෙරැ</b> සෝවාන් මගින් පිරිසිඳ දන්නා ලද සීමාව නො ඉක්ම <b>චතුස්සත්‍යය</b> නැවත දක්නා හෙයින් ද, <b>ඉන්‍ද්‍රියාර්‍ථ සම්භව</b> හෙයින් ද, සෝවාන් ඵලයේ පටන් අර්‍හත් මාර්‍ගය තෙක් <b>මාර්‍ග-ඵල ඥාන අඤ්ඤින්‍ද්‍රිය</b> නම් වේ. </p>
  <p>තෙවැනි (22) <b>අඤ්ඤාතාවින්‍ද්‍රිය</b> චතුස්සත්‍යය පිළිබඳ කෙළවර කළ <b>ඥානකෘත්‍යය</b> ඇති ක්‍ෂීණාශ්‍ර‍වයන් වහන්සේට උපදනා හෙයින් ද, <b>ඉන්‍ද්‍රියාර්‍ථ සම්භව හෙයින් ද, අර්‍හත්ඵල ඥානය අඤ්ඤාතාවින්‍ද්‍රිය</b> නම් වේ. </p>
  <p><b>ඉන්‍ද්‍රිය ශබ්දාර්ථ</b></p>
  <p> (අ) ඉන්‍ද්‍ර‍ නම් වූ කර්‍මය හගවන්නා වූ ස්වභාවය ඉන්‍ද්‍ර‍යැ යි කියන ලද කර්‍මය හැඟවීමට කරුණු වූයේ හෝ <b>ඉන්‍ද්‍රියාර්ථ යැ</b>.</p>
  <p> </p>
  <p> (ඉ) ඉන්‍ද්‍ර‍ නම් වූ <b>භාග්‍යවතුන්වහන්සේ</b> විසින් දේශනා කළ ස්වභාවය හෝ <b>ඉන්‍ද්‍රියාර්ථ යැ</b>. </p>
  <p> (උ) ඉන්‍ද්‍ර‍ නම් <b>භාග්‍යවතුන්වහන්සේ</b> විසින් දන්නා ලද ස්වභාවය හෝ <b>ඉන්‍ද්‍රියාර්ථ යැ</b>. </p>
  <p> (එ) ඉන්‍ද්‍ර‍ නම් වූ <b>කර්‍මය විසින්</b> නිපදවන ලද ස්වභාවය හෝ <b>ඉන්‍ද්‍රියාර්ථ යැ</b>. </p>
  <p> (ඔ) ඉන්‍ද්‍ර‍ නම් වූ <b>භාග්‍යවතුන්වහන්සේ</b> විසින් සෙවුනා ලද ස්වභාවය හෝ ඉන්‍ද්‍රියාර්ථ යැ. මේ සියලු අර්‍ථයෝ මැ <b>ඉන්‍ද්‍රියාර්‍ථයෙහි</b> සුදුසු පරිදි යෙදෙති.</p>
  <p> ඒ මෙසේයි :- (අ-එ) <b>අර්‍ථයන්හි</b> කර්‍මජ වූ චක්ෂුරාදි ඉන්‍ද්‍රියයනට කාරණ වූ <b>කුශලා‘කුශල කර්‍ම</b> දක්වයි.</p>
  <p>(ඉ.උ.ඹ) යන තුන් තන්හි ඉන්‍ද්‍ර‍ ශබ්දය <b>භාග්‍යවතුන් වහන්සේ</b> ඇරැ දක්වයි.</p>
  <p><b>විස්තර :- කුශලා‘කුශල කර්‍මද</b> (ඒ කෙරෙහි කිසිවකුගේ ඊශ්වරත්‍වයක් නැති හෙයින් <b>ඉන්‍ද්‍ර‍</b> නමි. එහෙයින් මැ මෙහි ‘කර්‍මයෙන් නිපන් චක්‍ෂුරාදි ඉන්‍ද්‍රියයෝ <b>‘කුශලා’ කුශල කර්‍මය </b>ප්‍ර‍කාශ කෙරෙත්නුයි. හෝ ‘ඒ කර්‍මය විසින් උපදවන ලද්දාහු නුයි’ ඉන්‍ද්‍ර‍ලිඞ්ගාර්‍ථයෙන් හා ඉන්‍ද්‍ර‍ ශිෂටාර්‍ථයෙන් <b>ඉන්‍ද්‍රිය</b> නම් වෙති. මේ අර්‍ථයෙන් <b>චක්‍ෂුරාදි කර්‍මජ ඉන්‍ද්‍රියයෝ</b> මැ ගැනෙති. <b>සම්‍යක් සම්බුද්ධ වූ</b> <b>භාග්‍යවතුන් වහන්සේ</b> පරමේශ්වර හෙයින් ඉන්‍ද්‍ර‍ නම් වන සේක. මේ දෙවිසි ඉන්‍ද්‍රියයෝ මැ <b>භාග්‍යවතුන් වහන්සේ</b> විසින් තතු වූ පරිදි ප්‍ර‍කාශ කරන ලද්දාහු ද වෙති. එහෙයින් මැ ඉන්‍ද්‍ර‍ <b>දෙශිතාර්‍ථයෙන් හා ඉන්‍ද්‍ර‍දෘෂ්ටාරර්ථයෙන් ද, ඉන්‍ද්‍රිය </b>නම් වෙති. ඒ භාග්‍යවත් බුදුරජාණන් වහන්සේ විසින් ඇතැම් ඉන්ද්‍රිය කෙනෙක් (භාවනා වශයෙන් පුරුදු නො කොට) අරමුණු කිරීම් වශයෙන් ද ප්‍ර‍ත්‍යවේක්ෂා කිරීම් මාත්‍රයෙන් ද, ඇතැම් ශ්‍ර‍ද්ධාදි ඉන්ද්‍රිය කෙනෙක් (වැඩීම්) භාවනා වශයෙන් ද, පුරුද කරන ලදහු නුයි <b>ඉන්‍ද්‍රිය නම් වෙති</b>. </p>
  <p>තවද <b>ඊශ්වරාර්‍ථයෙන්</b> ද ඉන්‍ද්‍රිය නම් වේ. චක්‍ෂුර්විඥානාදීන් ගේ පැවැත්මෙහි චක්‍ෂුරාදීන් ගේ <b>අධිපති බව</b> සිද්ධ ය. ඒ චක්‍ෂුරෙන්ද්‍රියාදිය තීක්ෂණ කල චක්‍ෂුර්විඥානාදිය ප්‍ර‍සන්න හෙයින් ද, දුර්‍වල වූ කල අප්‍ර‍සන්න හෙයින් ද, ඊශ්වරත්වය සිද්ධ ය. මේ <b>අර්‍ථ වශයෙන් විනිශ්චය යි</b>. </p>
  <ol class="footnotes">
    <li id="footnote-515">
      <p> සිං:වි: 728 <a href="#footnote-ref-515">↑</a></p>
    </li>
  </ol>
  <nav class="bottom"><a class="button prev" href="18-1.html"><i class="material-icons">arrow_back</i>1. ඉන්‍ද්‍රිය නිර්දේශය</a><a class="button next" href="18-1-2.html">ලක්‍ෂණාදි වශයෙන් <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>