<!DOCTYPE html>
<html>
<head>
    <meta charset="UTF-8">
    <title>ද්‍විතීය මාර්ගඥානය - විශුද්ධි මාර්ගය</title>
    <meta name="description" content="විශුද්ධි මාර්ගය - මාතර ධර්මවංශ හිමි">
    <meta property="og:type" content="article">
    <meta property="og:title" content="ද්‍විතීය මාර්ගඥානය - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#24-2"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="24.html">22. ඥානදර්‍ශනවිශුද්ධි නිර්දේශය</a></nav>
  <div class="heading-bar">
    <h2>ද්‍විතීය මාර්ගඥානය</h2><i class="material-icons share-icon" file-name="24-2.html">share</i>
  </div>
  <p><a id="_Toc490892770"></a>විශේෂ:- මේ මාර්‍ග ඥානයට අනතුරුවැ එම මාර්‍ගඥානයා ගේ විපාක වූ <b>ඵලසිත්</b> දෙක තුනෙක් උපදී. තවද සතර ලෝකෝත්තර කුශල (මාර්‍ග) යන් අනතුරු විපාක ඇති හෙයින් ම “<b>සමාධිමානන්තරිකඤ්ඤමාහු</b>”<sup><a href="#footnote-799" id="footnote-ref-799" class="footnote-ref">[1]</a></sup> මාර්ගය තමා ගේ පැවැත්මට අනතුරුවැ ම ඵල උපදවන හෙයින් <b>ආනන්තරික සමාධිය යි</b> කීහු’ යනු ද,</p>
  <p>“<b>දන්‍ධං ආනනතරිකං - පාපුණාති ආසවනාං ඛයාය</b>” ‘ආශ්‍ර‍වයන් ගේ ක්‍ෂය පිණිස ලස්වැ අනතුරු ඵල දෙන මගට පැමිණේ’ යනු ද එයින් කියන ලදී.</p>
  <p>මතභේද:- ඇතැම් ආචාර්‍ය්‍ය කෙනෙක් ‘<b>මාර්ගඥානයට</b> අනතුරුවැ <b>ඵල සිත්</b> එකෙක් - දෙකෙක් - සතරෙක් හෝ උපදීය යි කියති. ඒ නො ගත යුතු යි. අනුලෝමයා ගේ ආසේවනයෙන් කෙළවරැ ගෝත්‍ර‍භූ ඤාණය උපදී. එහෙයින් යටත් පිරිසෙයින් අනුලෝම සිත් දෙකක් විය යුතු ය. එකක් ආසේවනය ප්‍ර‍ත්‍යය නො ලබන හෙයිනි. ඒකාවර්‍ජනවීථි තොමෝ <b>ජවන සිත් සතක් පරම කොට ඇත්තී ය</b>. </p>
  <p><b>මෙහි අභිප්‍රාය</b>:- එක් අනුලොම සිතක් වුවහොත් ආසේවන ප්‍ර‍ත්‍යය නො ලබන හෙයින් එක් අනුලෝමයක් නො වේ. යටත්පිරිසෙයින් අනුලෝම සිත් දෙකක් වත් විය යුතු හෙයින් තුන්වැනුවැ <b>ගෝත්‍ර‍භූ</b> වේ. සතරවනුව <b>මාර්ග</b> වේ. එසේ වන්නා තව සිත් තුනකට ආයු ඇති හෙයින් <b>ඵල සිත්</b> තුනක් පමණක් උපදී, (සතරෙක් නූපදී ආයු නැති හෙයිනි) යමෙකුට අනුලෝම සිත් තුනක් වී නම් ඔහුට සතරවනුව <b>ගෝත්‍ර‍භූ</b> සිත ද, පස්වනුවැ මාර්ග සිත ද වේ. ඵලසිත් දෙකෙක් වේ. <b>ඵලසිත්</b> දෙකෙක් හෝ තුනෙක් වේ යයි කීයේ එහෙයිනි.</p>
  <p>තවද මතාන්තරයෙකි:- යමකුට අනුලෝම සිත් සතරෙක් වේ නම් ඔහුට පස්වනුවැ ගෝත්‍ර‍භූ සිත ද, ‘සවැනුවැ <b>මාර්ග</b> සිතද’ වේ. එක් <b>ඵල සිතෙක්</b> වේය යි කියති. එය සාර විසින් නො ගත යුතු යි.</p>
  <p>(අර්‍ථණා වීථියෙහි සතර වනුවැ හෝ පස් වනුවැ හෝ <b>අර්‍පනා</b> වේ. ඉන් ඔබ්බෙහි නො වේ. ‘භවාඞ්ගයට ආසන්න හෙයිනැ’ යි කී හෙයිනි. <b>ඵල සිත්</b> දෙකක් ඉපදීමට අවකාශ තිබිය යුතු හෙයින් අනුලෝම සිත් තුනකට වඩා නූපදී.) මෙතෙකින් <b>ශ්‍රෝතාපන්ති ඵලස්ථවුයේ</b> දෙවන <b>ආර්‍ය්‍යපුද්ගලයා</b> වෙයි. දිව්‍ය - රාජ්‍ය - චක්‍ර‍වර්‍තතිරාජ්‍යාදිය ලැබීමෙන් ඉතා ප්‍ර‍මාදවූයේ නමුදු සත් වරක් දෙවියන් අතරැ ද, මනුෂ්‍යයන් අතරැ ද දිවැ ඇවිද දුක් කෙළවර කිරීමට සමර්‍ථ වේ. </p>
  <p>ඵලචිත්තාවසානයෙහි ඒ ආර්‍ය්‍යයා ගේ සිත භවාඞ්ග වේ. ඉක්බිති භවාඞ්ගය සිඳී <b>මාර්ග</b>ප්‍ර‍ත්‍යවේක්‍ෂා පිණිස මනෝද්වාරාවර්‍ජන සිත උපදී. එය නිරුද්ධ වූ කලැ පිළිවෙලින් මාර්ග ප්‍ර‍ත්‍යවේක්‍ෂා කරන ජවන් සතෙක් උපදී. නැවැතැ භවාඞ්ග වේ. පෙර සේ ම නැවැතත් <b>ඵල</b> ප්‍ර‍ත්‍යවේක්‍ෂා ජවන් සතක් දැ යි මෙසේ <b>මාර්ගය</b> ප්‍ර‍ත්‍යවේක්‍ෂා කෙරේ. <b>ඵලය</b> ප්‍ර‍ත්‍යවේක්‍ෂා කෙරේ. <b>ප්‍ර‍හීණ කෙලෙස්</b> ප්‍ර‍ත්‍යවේක්‍ෂා කෙරේ. <b>අවශේෂ කෙලෙස්</b> ප්‍ර‍ත්‍යවේක්‍ෂා කෙරේ. නිවන ද ප්‍ර‍ත්‍යවේක්‍ෂා කෙරේ. </p>
  <p>විස්තර:- ඒ <b>සෝවාන්තෙමේ</b> ‘මම මේ මගින් ඒකාන්තයෙන් ආමි යි’ මාර්ගය ප්‍ර‍ත්‍යවේක්‍ෂා කෙරේ. අනතුරු වැ ‘මා විසින් මේ අනුසස් ලබන ලදැ යි’ <b>ඵලය</b> ප්‍ර‍ත්‍යවේක්‍ෂා කෙරේ. අනතුරුවැ ‘මාගේ මෙනම් කෙලේ පහවීය යි’ <b>පහ වූ කෙලෙස්</b> ප්‍ර‍‍්‍යවේක්‍ෂා කෙරේ. ඉක්බිති ‘මේ කෙලෙස් ඉතිරිවීය යි’ මේ ධර්‍මය ආලම්බන කිරීමෙන් ප්‍ර‍තිවේධ කරන ලදැයි ‘අමෘත වූ <b>නිර්‍වාණය</b> ප්‍ර‍ත්‍යවේක්‍ෂා කෙරේ. මෙසේ සෝවාන් ආර්‍ය්‍යායාහට ප්‍ර‍ත්‍යවේක්‍ෂා පසෙක් වේ. සෝවාන් වූවහට මෙන් <b>සකෘදාගාමි - අනාගාමීන්ට</b> ද ප්‍ර‍ත්‍යවේක්‍ෂා පස - පස වේ. රහත්හට වනාහි අවශිෂ්ට ක්ලේශයන් ගේ ප්‍ර‍ත්‍යවේක්‍ෂාවෙක් නැති. මෙසේ <b>එකුන්විසි (19) ප්‍ර‍ත්‍යවේක්‍ෂා කෙනෙක්</b> වෙති. </p>
  <p>මේ උත්කෘෂ්ට පරිච්ඡේදයෙනි.</p>
  <p><b>විශේෂ</b>:- ප්‍ර‍හීණ - අවශිෂ්ට ක්ලේශ ප්‍ර‍ත්‍යවේක්‍ෂණය ශෛක්‍ෂයන්ට වන්නේත් වෙයි නොවෙන්නේත් වෙයි. </p>
  <p>ඒ එසේමැයි:- ඒ අභාවයෙන් ම <b>මහානාම ශාක්‍යතෙමේ</b> සමහර කලෙකැ ම සිත ලෝභ ධර්‍මයන් වැළඳ ගෙන සිටිනා බැවින් <b>භාග්‍යවතුන් වහන්සේ</b>! කවර ධර්‍මයෙක් මාගේ සන්තාන යෙහි අප්‍ර‍හීණදැ යි” බුදුන් වෙතින් විචාළේ යි. මෙසේ මෙහිලා සියලු සූත්‍ර‍ය<sup><a href="#footnote-800" id="footnote-ref-800" class="footnote-ref">[2]</a></sup> විස්තර හෙයින් දතයුතු. </p>
  <p>මෙසේ පස්විකා සෝවාන් ආර්‍ය්‍ය තෙමේ ඒ ආසන්නයේ ම හිඳ හෝ අන් කලෙක හෝ <b>කාමරාග</b> - ව්‍යාපාද තුනී කිරීමෙන් දෙවෙනි ශ්‍රාමණ්‍යඵල ප්‍ර‍තිලාභය පිණිස යෝග කෙරේ. ඒ ආර්‍ය්‍යශ්‍රාවක තෙමේ ශ්‍ර‍ද්ධාදි <b>පඤ්චෙන්‍ද්‍රියයන්</b> ද, ශ්‍ර‍ද්ධාදි බලයන් ද, ස්මෘත්‍යාදී බෝධ්‍යඞ්ගයන් ද රැස්කොට රූප වේදනා - සංඥා - සංස්කාර - විඥානයැ යන භේද ඇති සංස්කාරගතය <b>අනිත්‍ය ය, දුඃඛ යැ, අනාත්මයැ යි</b> නුවණින් පරිමාර්දනය කෙරේ. නැවැතැ-නැවත පරිවර්‍තනය කෙරේ. <b>උදය - ව්‍යයානු - දර්‍ශනයෙහි </b>පටන් විදර්‍ශනා වීථියට බසී. මෙසේ පිළිපන් ඔහුට පෙරැ <b>උදය - ව්‍යය ඥානාදිය </b>උපන් සේ කී නයින් ම සංස්කාරෝපේක්‍ෂාව ගේ අවසානයෙහි එක් ආවර්‍ජනයෙන් <b>අනුලෝම - ගොත්‍ර‍භූ</b> ඤාණයන් උපන් කලැ ගෝත්‍ර‍භූ ඤාණයට අනතුරුවැ <b>ශකෘදාගාමි මාර්ගය</b> උපදී. ඒ ශකෘදාගාමි මාර්‍ග සමප්‍ර‍යුක්ත ඥානය <b>සකෘදාගාමිමග්ග ඤාණ</b> නම් වේ. </p>
  <p><b>ද්‍විතීය මාර්ගඥානය නිමි.</b></p>
  <ol class="footnotes">
    <li id="footnote-799">
      <p> ඛු:පා: 4 <a href="#footnote-ref-799">↑</a></p>
    </li>
    <li id="footnote-800">
      <p> සං:නි: සොතාපත්තිසංයුත්ත 1037 <a href="#footnote-ref-800">↑</a></p>
    </li>
  </ol>
  <nav class="bottom"><a class="button prev" href="24-1.html"><i class="material-icons">arrow_back</i>ප්‍ර‍ථම මාර්ගඥානය</a><a class="button next" href="24-3.html">තෘතීය මාර්ගඥානය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>