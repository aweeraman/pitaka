<!DOCTYPE html>
<html>
<head>
    <meta charset="UTF-8">
    <title>undefined - විශුද්ධි මාර්ගය</title>
    <meta name="description" content="විශුද්ධි මාර්ගය - මාතර ධර්මවංශ හිමි">
    <meta property="og:type" content="article">
    <meta property="og:title" content="undefined - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#24-6"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="24.html"></a></nav>
  <div class="heading-bar">
    <h2></h2><i class="material-icons star-icon undefined" data-bookmark="{&quot;ids&quot;:[24,6],&quot;headings&quot;:[null,null],&quot;book&quot;:{&quot;name&quot;:&quot;විශුද්ධි මාර්ගය&quot;,&quot;folder&quot;:&quot;vishuddhi-margaya&quot;}}">star_outline</i><i class="material-icons share-icon" file-name="24-6.html">share</i>
  </div>
  <p>(2) වුට්ඨාන බලසමායෝගය - නිමිත්තයෙනුදු, ප්‍ර‍වෘත්ත යෙනුදු නැගීම <b>වුට්ඨාන නමි</b>. සමථ - විදර්‍ශනා බලයෙන් සම්ප්‍ර‍යුක්ත බව <b>බලසමායෝග නමි</b>. වුට්ඨානය ද, බලසමායෝගය ද, <b>වුට්ඨාන - බලසමායෝගය</b> නම් වේ. </p>
  <p><b>විශේෂ</b>:- ලෞකික විදර්‍ශනාව සංස්කාර නිමිත්ත අරමුණු කොට ඇති හෙයින් නිමිත්තෙන් නො නැගිටියි. ප්‍ර‍වෘත්ති කාරණා වූ සමුදාය සමුච්ඡෙද නොකරන හෙයි් (නො සිඳින හෙයින්) විපාක ප්‍ර‍වෘත්තියෙන් නො නැඟේ.</p>
  <p><b>විස්තර</b>:- එහි නිමිත්තයෙන් නැඟීම නම් සංස්කාර නිමිත්ත හැරෑ නිවන් අරමුණු කිරීම යි. පැවැත්මෙන් නැගීම නම් හේතු නිරෝධයෙන් ආයති විපාක ප්‍ර‍වෘත්තිය නූපදනා ස්වභාවයට පැමිණවීම යි. </p>
  <p><b>ගොත්‍ර‍භූ ඤාණය</b> - සමුදය ක්ලේශය නො සිඳින හෙයින් විපාක ප්‍ර‍වෘත්තියෙන් නො නැගෙයි. එහෙත් නිර්‍වාණය අරමුණු කරන හෙයින් සංස්කාර නිමිත්තෙන් නැගෙන හෙයින් එතෙකින් නැගීම වේ. එහෙයින් <b>“බහිද්ධාවුඨානවිවට්ටෙන පඤ්ඤා ගෝත්‍ර‍භූ ඤාණං</b>”<sup><a href="#footnote-802" id="footnote-ref-802" class="footnote-ref">[1]</a></sup> ‘බැහැර සංස්කාරයන් කෙරෙන් නැගීම ය යන පෙරැළීමෙහි ප්‍ර‍ඥාව <b>ගෝත්‍ර‍භූ ඤාණය’</b> යි කීහ. </p>
  <p>එසේම උත්පාදයෙන් පෙරැළී අනුත්පාදය (නිර්‍වාණය) ට වදීනු යි’ <b>ගෝත්‍ර‍භූ නමි</b>. මෙසේ සියල්ල දතයුතු.</p>
  <p>මේ සතර <b>මාර්‍ගඥානයෝ</b> අනිමිත්තාලම්බනික (නිර්‍වාණලම්බන) හෙයින් සංස්කාර නිමිත්තෙන් නැගෙති. සමුදය සමුච්ඡෙද කරන හෙයින් විපාක ප්‍ර‍වෘත්තියෙන් නැගෙත්නු යි <b>දුභතොවුට්ඨාන</b> (දෙකින් ම නගින්නාහු) නම් වෙත්. </p>
  <p>එයින් වදාළහ:- <b>“නිමිත්ත - ප්‍ර‍වෘත්ති දෙකින් නැගිටීමෙන් පෙරළා හරින ප්‍ර‍ඥාව කෙසේ මාර්‍ගයෙහි ඥානය වේ ද සෝවාන් මාර්‍ගක්‍ෂණයෙහි පරිඥ-ප්‍ර‍හාණ-සාක්‍ෂාත්ක්‍රියා-භාවනා-අභිසමය වශයෙන් චතුස්සත්‍යය දර්‍ශනාර්‍ථයෙන් සම්‍යක්දෘෂ්ටියෙන් දෙසැට (62) මිථ්‍යාදෘෂ්ටියෙන් නැගේ. අපායගාමිනී බැවින් තදනුවර්‍තක වූ විචිකිච්ඡාදී ක්ලේශයන් කෙරෙන් මිථ්‍යාදෘෂ්ටි ප්‍ර‍ත්‍යයෙන් උපදනට සුදුසු ස්කන්‍ධයන් කෙරෙනුදු නැගේ. පිටත්හි සියලු සංස්කාර නිමිත්තයෙනුදු නැගේ. නිමිත්ත - ප්‍ර‍වෘත්ති දෙකින් නැගිටීමෙන් පෙරළා හරින ප්‍ර‍ඥාව මාර්‍ගයෙහි ඥානය යි</b>”<sup><a href="#footnote-803" id="footnote-ref-803" class="footnote-ref">[2]</a></sup> කියා යි.</p>
  <p>සිත <b>නිවනට</b> නැංවීම අර්‍ථයෙන් <b>සම්මාසඞ්කප්පය</b> කාම සඞ්කල්පාදී ත්‍රිවිධ මිථ්‍යා සඞ්කල්පයෙන් නැගේ. තදනුවර්‍තක ක්ලේශයන් කෙරෙන් ද, ස්කන්‍ධයන් කෙරෙන් ද, බැහැර වූ සියලු නිමිත්තයන් කෙරෙන් ද නැගේ. (යනාදිය මත්තෙහි ද එසේම යෙදිය යුතු.)</p>
  <p>සම්ප්‍ර‍යුක්ත ධර්‍මයන් මනා කොට නුවණින් ගැනීම් අර්‍ථයෙන් <b>සම්‍යක් වචනය</b> මුසාවාදාදී චාතුර්විධ වාග් දුශ්චරිතයෙන් නැගේ. සම්ප්‍ර‍යුක්ත ධර්‍මයන් මොනවට නැගිටුවීම් අර්ථයෙන් <b>සම්‍යක් කර්‍මාන්තය</b> ත්‍රිවිධ කාය දුශ්චරිතයෙන් ද, ආජීව පිරිසිදු කරන අර්ථයෙන් <b>සම්‍යක් ආජීවය</b> මිථ්‍යා ආජීවයෙන් ද, නගා සිටුවන අර්‍ථයෙන් <b>සම්‍යක් ව්‍යායාමය</b> මිථ්‍යාව්‍යායාමයෙන් ද, අරමුණු එළඹ සිටීම් අර්ථයෙන් <b>සම්‍යක් සතිය</b> මිථ්‍යා සතියෙන් ද, අවික්‍ෂිපතාර්‍ථයෙන් <b>සම්‍යක් සමාධිය</b> මිථ්‍යා සමාධියෙන් ද නගියි. තදනුවර්‍තක ක්ලේශයන් ගෙන් ද ස්කන්‍ධයන් ගෙන් ද නැගේ. බාහ්‍ය වූ සර්‍ව නිමිත්තයන් කෙරෙන් ද නැගේ. එහෙයින් <b>“දුහතො වුට්ඨානවිවට්ටෙන පඤ්ඤා මග්ගෙඤාණං</b>”<sup><a href="#footnote-804" id="footnote-ref-804" class="footnote-ref">[3]</a></sup> යි කියනු ලැබේ. </p>
  <p><b>ශකෘදාගාමි මාර්‍ගක්‍ෂණයෙහි</b> දර්ශනාර්ථයෙන් <b>සම්‍යක් දෘෂ්ටිය</b> -පෙ- අවික්‍ෂෙපාර්‍ථයෙන් <b>සම්‍යක් සමාධිය</b>, ඖදාරික කාමරාග සංයෝජන කෙරෙන් ද, පටිඝසංයෝජන කෙරෙන් ද, ඖදාරික කාමරාගානුසය කෙරෙන් ද පටිඝානුසය කෙරෙන් ද නගී.</p>
  <p><b>අනාගාමී මාර්‍ගක්‍ෂණයෙහි</b> දර්ශනාර්ථයෙන් <b>සම්‍යක් දෘෂ්ටිය</b> -පෙ- අවික්‍ෂෙපාර්ථයෙන් <b>සම්‍යක් සමාධිය</b> අනුසහගත කාමරාග සංයෝජනයෙන් ද, පටිඝසංයෝජනයෙන් ද, අනුසහගත කාමරාගානුසයෙන් ද, අනුසහග පටිඝානුසයෙන් ද නැඟේ.</p>
  <p><b>අර්‍භන් මාර්‍ගක්‍ෂණයෙහි</b> දර්‍ශනාර්‍ථයෙන් <b>සම්‍යක් දෘෂ්ටිය</b> -පෙ- අවික්‍ෂෙපාර්‍ථයෙන් <b>සම්‍යක් සමාධිය</b> -පෙ- රූපරාගායෙන් ද, අරූපරාගයෙන් ද, මානයෙන් ද, උද්ධච්චයෙන් ද, අවිද්‍යාවෙන් ද, භවරාගානුසයයෙන් ද, මානානුසයයෙන් ද, අවිජ්ජානුසයයෙන් ද, නැගේ.</p>
  <p>තදනුවර්‍තක ක්ලේශයන් ගෙන් ද ස්කන්‍ධයන් ගෙන් ද නැගේ. බාහිර සියලු නිමිතීන් ගෙන් ද නැගේ. එහෙයින් <b>“නිමිත්ත ප්‍ර‍වෘත්ති දෙකින් නැගීමෙන් පෙරළා හරින ප්‍ර‍ඥාව මාර්‍ගයෙහි ඥානය යි</b> කියනු ලැබේ. </p>
  <p>ලෞකික අෂ්ට සමාපත්තීන් භාවනා කාලයෙහි සමාධි භාවනා හෙයින් <b>සමථ බලය</b> අධික වේ. අනිච්චානුපස්සනාදිය භාවනා කරන කාලයෙහි <b>විදර්‍ශකා බලය</b> අධික වේ. ආර්‍ය්‍යමාර්‍ග ක්‍ෂණයෙහි වනාහි ඒ <b>ශමථ - විදර්‍ශනා</b> ධර්‍මයෝ දෙදෙන සමවැ අන්‍යොන්‍යයන් වැළද ගන්නවුන් මෙන් පවතිත්. එහෙයින් මේ සතර ඤාණයෙහි ම <b>සමථ-විදර්‍ශනාබල සමයෝගය</b> වේ. </p>
  <p>එයින් වදාළහ. <b>“උද්ධච්ච සහගත කිලෙසෙහි ච ඛන්‍ධෙහි ච වුඨහතො චිත්තස්ස එකග්ගතා අවික්ඛෙපො සමාධි නිරොධ ගොචරො. අවිජ්ජාසහගත කිලෙසෙහි ච ඛන්‍ධෙහි ච වුට්ඨහතො අනුපස්සනට්ඨෙන විපස්සනා නිරොධ ගොචරා ඉති වුට්ඨානට්ඨෙන සමථ - විපස්සනා එකරසා හොන්ති යුගනන්‍ධා හොන්ති. අඤ්ඤමඤ්ඤං නාතිවත්තන්ති තෙ වුච්චතිවුට්ඨානට්ඨෙන සමථවිපස්සනා යුගනද්ධාභාවෙතීති</b>”<sup><a href="#footnote-805" id="footnote-ref-805" class="footnote-ref">[4]</a></sup></p>
  <p>‘උද්ධච්චය ප්‍ර‍ධාන කොට ඇති ක්ලේශයන් කෙරෙන් ද උද්ධච්ච සම්ප්‍ර‍යුක්ත ස්කන්‍ධයන් කෙරෙන් ද නැගී සිටි යෝගීහු ගේ චිත්තයා ගේ එකාග්‍ර‍තා ඇති, එහෙයින් ම අවික්‍ෂේප වූ සමාධිය <b>නිවන්</b> අරමුණු කොට පවතී. අවිද්‍යා ප්‍ර‍ධාන ක්ලේශයන් කෙරෙනුදු, අවිද්‍යා සම්ප්‍ර‍යුක්ත ස්කන්‍ධයන් කෙරෙනුදු නැගෙන්න හූ ගේ අනුදර්ශනාර්ථයෙන් පවත්නා විදර්‍ශනාව නිරෝධය අරමුණු කොට ඇත්තේ යැ. මෙසේ වුට්ඨානාර්‍ථයෙන් (නිමිත්තයෙන්ද, ප්‍ර‍වෘත්තියෙන් ද නැගෙන හෙයින්) ශමථ - විදර්‍ශනා දෙදෙන එක කෘත්‍ය වෙති. යුගයෙහි බද්‍ධයන් සේ සමවෙති. ඔවුනොවුන් නො ඉක්මවත්. වුට්ඨානාර්‍ථයෙන් ශමථ-විදර්‍ශනා යුගනන්‍ධවැ වඩා යැ යි” එයින් කී.</p>
  <p>මෙසේ මෙහි <b>වුට්ඨානබල සමායෝගය</b> දත යුතු යි.</p>
  <ol class="footnotes">
    <li id="footnote-802">
      <p> ප:ම: ඥානකථා 63 <a href="#footnote-ref-802">↑</a></p>
    </li>
    <li id="footnote-803">
      <p> ප:ම: ඥානකථා 66 <a href="#footnote-ref-803">↑</a></p>
    </li>
    <li id="footnote-804">
      <p> ප:ම: ඥානකථා 67 <a href="#footnote-ref-804">↑</a></p>
    </li>
    <li id="footnote-805">
      <p> ප:ම: යුගනඞ කථා 289 <a href="#footnote-ref-805">↑</a></p>
    </li>
  </ol>
  <nav class="bottom"><a class="button prev" href="24-5.html"><i class="material-icons">arrow_back</i>බෝධි පාක්ෂික ධර්ම</a><a class="button next" href="24-7.html">ක්ලේශ ප්‍රහාණය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>