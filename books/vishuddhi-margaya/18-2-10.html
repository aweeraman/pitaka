<!DOCTYPE html>
<html>
<head>
    <meta charset="UTF-8">
    <title>10. අන්තර්‍ගතයෙන්ගේ ප්‍රභේද වසයෙන් - විශුද්ධි මාර්ගය</title>
    <meta name="description" content="විශුද්ධි මාර්ගය - මාතර ධර්මවංශ හිමි">
    <meta property="og:type" content="article">
    <meta property="og:title" content="10. අන්තර්‍ගතයෙන්ගේ ප්‍රභේද වසයෙන් - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#18-2-10"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="18.html">16. ඉන්‍ද්‍රිය - සත්‍ය නිර්‍දෙශය</a><i class="material-icons">navigate_next</i><a class="button" href="18-2.html">2. සත්‍ය නිර්‍දෙශය</a></nav>
  <div class="heading-bar">
    <h3>10. අන්තර්‍ගතයෙන්ගේ ප්‍රභේද වසයෙන්</h3><i class="material-icons star-icon undefined" data-bookmark="{&quot;ids&quot;:[18,2,10],&quot;headings&quot;:[&quot;16. ඉන්‍ද්‍රිය - සත්‍ය නිර්‍දෙශය&quot;,&quot;2. සත්‍ය නිර්‍දෙශය&quot;,&quot;10. අන්තර්‍ගතයෙන්ගේ ප්‍රභේද වසයෙන්&quot;],&quot;book&quot;:{&quot;name&quot;:&quot;විශුද්ධි මාර්ගය&quot;,&quot;folder&quot;:&quot;vishuddhi-margaya&quot;}}">star_outline</i><i class="material-icons share-icon" file-name="18-2-10.html">share</i>
  </div>
  <p>(10) අන්තර්‍ගතයෙන්ගේ ප්‍රභේද හෙයින් මෙසේ යි<b>.</b></p>
  <p>තෘෂ්ණාව ද, අනාශ්‍ර‍ව ධර්‍මයන්ද හැර සෙසු එක් අසූ (81) ත්‍රෛභූමික ධර්‍මයෝ <b>දුඃඛ සත්‍යයෙහි</b> ඇතුළත් වෙති. </p>
  <p>ආධ්‍යාත්මික, බාහිර ද්වාදසායතනයෙහි කාම- භව- විභව- තෘෂ්ණාවශේයෙන් පැවති සතිස් (36) තෘෂ්ණා විචරිතයෝ <b>සමුදය සත්‍යයෙහි</b> ඇතුළත් හ. (ඒ ඒ භවයෙහි හසුරුවන හෙයින් විචරිත නමි.)</p>
  <p>මෙහි <b>ඛුද්දකවත්‍ථු විභඞ්ගයෙහි<sup><a href="#footnote-591" id="footnote-ref-591" class="footnote-ref">[1]</a></sup></b> ආ නයින් කාල විභාගය නො ගෙන මේ කියන ලදී. කාල විභාගයද සමග ගතහොත් අටතුරාසියයක් (108) වේ. </p>
  <p><b>නිරෝධ සත්‍යය</b> කිසිදු සංස්කාර ධර්‍මයක් හා මිශ්‍ර‍ නො වන හෙයින් එකෙක් මැයි.</p>
  <p>(1) <b>සම්‍යක්දෘෂ්ටියෙහි විමංසිද්‍ධිපාදය, පඤඤින්‍ද්‍රියය, පඤ්ඤාබලය, ධම්මවිචය සම්බොජ්ඣඞ්ගය යන බෝධිපාක්‍ෂික</b> ධර්‍මයෝ ඇතුළත් වෙති. </p>
  <p>(2) <b>සම්‍යක් සංකල්පය දැක්වීමෙන් නෙක්ඛම්ම, අව්‍යාපාද, අවිහිංසා</b> යන ත්‍රිවිධ විතර්‍කයෝ ම දක්වන ලදහ. </p>
  <p><b>විස්තර</b>:- ලෞකික ක්‍ෂණයෙහි අලෝභ - මෛත්‍රී - කරුණා වශයෙන් සම්ප්‍රයෝග වන හෙයින් වෙන වෙන මැ වේ.</p>
  <p>මාර්‍ගක්‍ෂණයෙහි ලෝභ ව්‍යාපාද විහිංසා සමුච්ඡේද වශයෙන් එවකට පවත්නා හෙයින් එකෙක් මැයි.</p>
  <p>කාමවිතර්‍කයෙහි දෝෂ දැක ඒ නසන පිණිස ප්‍ර‍තිපන්නයාහට උපන් (මාර්‍ගයෙහි විතර්‍කය <b>නෙක්ඛම්ම</b> විතක්ක නම්වෙයි. සෙසු සෙ විතර්‍කය ද එසේ මැයි.</p>
  <p><b>විශේෂ</b>:- අශුභධ්‍යානය පාදක කොට ඉපද වූ මාර්‍ගයෙහි විතර්‍කය <b>නෛෂ්ක්‍ර‍ම්‍ය</b> <b>විතර්‍ක</b> නම් වේ. </p>
  <p>මෛත්‍රීධ්‍යානය පාදකකොට ඉපද වූ මාර්‍ගයෙහි විතර්‍කය <b>අව්‍යාපාද විතර්‍ක</b> නම් වෙයි. </p>
  <p>කරුණා ධ්‍යානය පාදක කොට ඉපද වූ මාර්‍ගයෙහි විතර්‍කය අවිහිංසා විතර්‍ක නම් වේය, යි (<b>විභඞ්ග අටුවාහි</b><sup>2</sup> කී හෙයින් නානා මාර්‍ගක්‍ෂණ වශයෙනුදු ගන්නේම ය යනු සන්නයි)</p>
  <p>(3) <b>සම්‍යක් වචන</b> නිදර්‍ගනයෙන් <b>මුසාවාදා වෙරමණී</b> ආදි චතුර්විධ වාක් සුචරිතය සංග්‍ර‍හ වේ.</p>
  <p>(4) <b>සම්‍යක් කර්‍මාන්ත</b> නිදර්‍ශනයෙන් <b>පාණාතිපාතා වෙරමණි</b> ආදි ත්‍රිවිධ කායසුචරිතය සංග්‍ර‍හ වේ.</p>
  <p>(5) <b>සම්‍යක් ආජීව</b> මුඛයෙන් අලේපච්ඡතා, <b>සන්තුඨිතාවෝ</b> සංග්‍ර‍හ වෙති. මේ සියලු සම්‍යක් <b>වචන, සම්‍යක් කර්‍මාන්ත, සම්‍යක් ආජීවයන්</b> ආර්‍ය්‍යයන් කැමැතිවන සිල් හෙයිනි. </p>
  <p>(භවන්තරයෙහි පවා ආර්‍ය්‍යයන් ජිවිත හේතුවිනුදු ව්‍යතික්‍ර‍මණය නො කරකනක හෙයිනි)</p>
  <p>ඒ ශිලය ද ශ්‍ර‍ද්ධා හස්තයෙන් පිළිගතයුතු හෙයින් ශීලයා ගේ විද්‍යමානත්‍වයෙන් <b>ශ්‍රදේධන්‍ද්‍රිය, ශ්‍ර‍ද්ධාබල, ඡන්‍දද්ධිපාදයෝ</b> ඇතුළත් වූවාහු ය. (ඡන්‍දිද්‍ධිපාදය ශ්‍ර‍ද්ධානුගුණ හෙයිනි).</p>
  <p>(6) <b>සම්‍යක් ව්‍යායාමය</b> ගැනීමෙන් <b>සතර සම්‍යක්ප්‍ර‍ධන් වීර්‍ය්‍යය, වීර්‍ය්‍ය ඉන්‍ද්‍රියය, වීර්‍ය්‍ය බලය, විරියසම්බොජ්ඣඞ්ගය </b>යන මේ ධර්‍මයෝ සංග්‍ර‍හ වෙති. </p>
  <p>(7) <b>සම්මාසතිය</b> ගැනීමෙන් <b>සතරසතිපට්ඨානය, සතිඉන්‍ද්‍රිය, සතිබලය, සතිසම්බොජ්ඣඞ්ගය</b> යන මෙතෙක්ධර්‍මයෝ ගැනෙති.</p>
  <p>(8) <b>සම්මාසමාධිය</b> ගැනීමෙන් <b>සවිතර්‍ක=සවිචාර, අවිතර්‍කවිචාරමාත්‍ර‍, අවිතර්‍ක අවිතර්‍ක අවිචාර,</b> යන ත්‍රිවිධ <b>සමාධිහු ද, චිත්තසමාධිය, සමාධින්‍ද්‍රිය, සමාධීබය, පීති, පස්සද්ධි, සමාධි, උපෙක්ඛා සම්බොජ්ඣඞ්ගයෝ ද</b> ගැනෙති. </p>
  <p><b>විස්තර</b>:- චිත්තසමාධි නම් චිත්තිද්‍ධිපාදය යැ “<b>විත්තං පඤ්ඤඤ්චභාවයං</b>”යී මෙහි මැ චිත්ත ශීර්‍ෂයෙන් සමාධිය වදාළ හෙයින් සමාධි ශීර්‍ෂයෙන් චිත්තය ද කියයුතු වෙයි. </p>
  <p><b>විශේෂ</b>:- චිත්තිද්‍ධිපාද භාවනාවෙහි සමාධිය ද බලපවත්වන හෙයින් වීමංසිද්‍ධිපාදාදිය මෙන් ඉද්‍ධිපාදය යි නො කියා <b>චිත්තසමාධියයි</b> කියන ලදී. </p>
  <p><b>පීති, පස්සද්ධි, උපෙක්ඛා සම්බොජ්ඣඞ්ගයන්</b> සමාධි නොවතුදු සමාධියට උපකාර වන හෙයින් ගන්නා ලදි. <b>“පීති මනස්සකායො පස්සම්හති. පස්සද්ධකායො සුකං වෙදෙති. සුඛීනො චිත්තං සමාධියති<sup><a href="#footnote-592" id="footnote-ref-592" class="footnote-ref">[2]</a></sup></b></p>
  <p><b>‘ප්‍රීති සිත් ඇත්තහු ගේ කාය දරථ සංසිඳෙති. සන්සුන් දරථ ඇත්තේ කායික සැප වි</b>ඳියි සැප ඇත්තහු ගේ සිත සමාධිමත් වේය’ යි වදාළ හෙයින් <b>පීති-පස්සද්‍ධිහු</b> සමාධියට උපකාරයහ. </p>
  <p><b>උපේක්‍ෂාව</b> ද සමාධියට උපකාර වන හෙයින් හා සමාන කෘත්‍ය ඇති හෙයින් සමාධියෙහි ඇතුළත් වී. </p>
  <p><b>අන්තර්ගතයන් ගේ ප්‍රභේද විනිශ්චයයි.</b></p>
  <ol class="footnotes">
    <li id="footnote-591">
      <p> වි:ප: 295 <a href="#footnote-ref-591">↑</a></p>
    </li>
    <li id="footnote-592">
      <p> දි:නි: සීලක්ඛන්‍ධවග්ග 57 <a href="#footnote-ref-592">↑</a></p>
    </li>
  </ol>
  <nav class="bottom"><a class="button prev" href="18-2-9.html"><i class="material-icons">arrow_back</i>9. ඥානයාගේ කෘත්‍යය වශයෙන්</a><a class="button next" href="18-2-11.html">11. උපමා වශයෙන් <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>