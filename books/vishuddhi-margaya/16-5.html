<!DOCTYPE html>
<html>
<head>
    <meta charset="UTF-8">
    <title>4. සංඥා ස්කන්ධය - විශුද්ධි මාර්ගය</title>
    <meta name="description" content="විශුද්ධි මාර්ගය - මාතර ධර්මවංශ හිමි">
    <meta property="og:type" content="article">
    <meta property="og:title" content="4. සංඥා ස්කන්ධය - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#16-5"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="16.html">14. ස්කන්‍ධ නිර්දේශය</a></nav>
  <div class="heading-bar">
    <h2>4. සංඥා ස්කන්ධය</h2><i class="material-icons share-icon" file-name="16-5.html">share</i>
  </div>
  <p><b>“යංකිඤ්චි සඤ්ජන නලක්ඛණං සබ්බංතං එකතො කත්‍වා සඤ්ඤාක්කන්‍ධො වෙදිතබ්බො”</b>යි ‘යම්කිසි හැඳිනීම් ලක්‍ෂණයෙක් වේ නම් ඒ සියල්ල පිඬු කොට <b>සංඥා ස්කන්ධය </b>දත යුතුයයි, කී හෙයින් දැන් වේදනා ස්කන්ධයට අනතුරුවැ <b>සංඥා ස්කන්ධය</b> කියනු ලැබේ. </p>
  <p><b>“සඤ්ජානාති සඤ්ජානාති ඛො ආවුසො තස්මා සඤ්ඤාති වුච්චති”<sup><a href="#footnote-486" id="footnote-ref-486" class="footnote-ref">[1]</a></sup></b> යි ‘නීල පීතාදි අරමුණ සලකුණු කොට නැවත නැවත හැඳිනීමෙක් වේ නම් එය සංඥා නමින් කියනු ලැබේය’යි එහෙයින් වදාළහ. ඒ සංඥාව ද හැඳිනීම් ලක්‍ෂණ (ස්වභාව) යෙන් <b>ඒකවිධ වුව</b> ද, ජාති වශයෙන් <b>කුශලය, අකුශලය, අව්‍යාකෘත යයි ත්‍රිවිධ වේ</b>. </p>
  <p>ඔවුනතුරින් <b>කුශල විඥාන</b> සම්ප්‍ර‍යුක්ත වූයේ <b>කුශල සංඥාය, අකුශල විඥාන</b> සම්ප්‍ර‍යුක්ත වූයේ <b>අකුසල සංඥාය</b>, අව්‍යාකෘත විඥාන සම්ප්‍ර‍යුක්ත වූයේ <b>අව්‍යාකෘථ සංඥායි.</b> ‘සංඥායෙන් වෙන් වූ විඥානයෙක් නම් නැත්තේය’යි කී හෙයින් සංඥාව සියලු චිත්තයෙහි මැ යෙදේ. එහෙයින් විඤ්ඤාන භේද යම් පමණ නම් සංඥා භේදය එපමණ මැ වේ. </p>
  <p><b>විශේෂ</b> :- වේනාව සර්‍වචිත්ත සාධාරණ වුව ද, ‘මෙසේ නොකියන ලද්දේ’ එය භේද වශයෙන් තුනක් හෝ <b>පසක්</b> වන හෙයින් ඒ එක එක භේදයෙන් යුක්ත වූ විඥානය අන්‍ය භේදයන් හා නොසැසඳෙන හෙයිනි. </p>
  <p>මේ <b>සංඥාව, විඥානය</b> හා සමාන ප්‍රභේද ඇත්තේ වුව ද ලක්‍ෂණාදි වශයෙන් සියලු සංඥාම අරමුණු ලකුණු කිරීම් <b>ලක්‍ෂණයැ ය</b>. පළමු කළ සලකුණෙන් පසුව හැඳින ගැනීමට නිමිත්ත වීම් <b>කෘත්‍යය යැ</b>. (දැව ආදිය සැසිය යුතු තැන් පළමු කළ ලකුණින් පසුව හැඳිනගන්නාක් මෙනි.) පළමු ගන්නාලද නිමිතිහුගේ වශයෙන් දැඩිකොට ගැනීම <b>වැටහෙන ආකාරය යැ</b>. (ඇතා ගේ ඒ ඒ අවයව ගත් අන්‍ධයන් ඇතා ඒ ඒ අවයව බඳුය යි හැඳින ගන්නා සේ) එළඹ සිටි සේ අරමුණු ගැනීම <b>ආසන්න කාරණය යි</b>. තෘණ පුරුෂයන් (කුඹුරු රැකීමට කළ පඹයන්) දැක ‘මුව ආදීහු’ කුඹුරු රක්නා පුරුෂයන් මෙනැ යි ගන්නා සංඥාව මෙනි. </p>
  <p><b>මේ සංඥා ස්කන්ධයේ විස්තර කථාව යි.</b></p>
  <ol class="footnotes">
    <li id="footnote-486">
      <p> ම:නි: මූලපණ්ණාසක 296 <a href="#footnote-ref-486">↑</a></p>
    </li>
  </ol>
  <nav class="bottom"><a class="button prev" href="16-4.html"><i class="material-icons">arrow_back</i>3. වේදනා ස්කන්ධය</a><a class="button next" href="16-6.html">5. සංස්කාරස්කන්‍ධය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>