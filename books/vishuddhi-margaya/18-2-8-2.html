<!DOCTYPE html>
<html>
<head>
    <meta charset="UTF-8">
    <title>2. ජරා දුක - විශුද්ධි මාර්ගය</title>
    <meta name="description" content="විශුද්ධි මාර්ගය - මාතර ධර්මවංශ හිමි">
    <meta property="og:type" content="article">
    <meta property="og:title" content="2. ජරා දුක - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#18-2-8-2"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="18.html">16. ඉන්‍ද්‍රිය - සත්‍ය නිර්‍දෙශය</a><i class="material-icons">navigate_next</i><a class="button" href="18-2.html">2. සත්‍ය නිර්‍දෙශය</a><i class="material-icons">navigate_next</i><a class="button" href="18-2-8.html">8. ජාති ආදීන් ගේ නිශ්චය වශයෙන්</a></nav>
  <div class="heading-bar">
    <h4>2. ජරා දුක</h4><i class="material-icons star-icon undefined" data-bookmark="{&quot;ids&quot;:[18,2,8,2],&quot;headings&quot;:[&quot;16. ඉන්‍ද්‍රිය - සත්‍ය නිර්‍දෙශය&quot;,&quot;2. සත්‍ය නිර්‍දෙශය&quot;,&quot;8. ජාති ආදීන් ගේ නිශ්චය වශයෙන්&quot;,&quot;2. ජරා දුක&quot;],&quot;book&quot;:{&quot;name&quot;:&quot;විශුද්ධි මාර්ගය&quot;,&quot;folder&quot;:&quot;vishuddhi-margaya&quot;}}">star_outline</i><i class="material-icons share-icon" file-name="18-2-8-2.html">share</i>
  </div>
  <p>‘ජරාව දුකයැ’ යි වදාළ මෙහි ජරාව සඞ්ඛත ලක්‍ෂණය වූ අප්‍ර‍කට ජරාව ය, දත් වැටීම්, කෙස් පැසීම් ආදි වශයෙන් සම්මත වූ සන්තියෙහි හෙවත් රූපා රූප ධර්‍ම පරම්පරායෙහි එක් භවයෙකැ ඇතුළත් ස්කන්‍ධයන් ගේ පුරාණ බව වූ <b>ප්‍ර‍කට ජරාවයයි</b> දෙවැදෑරුම් වේ. </p>
  <p>මේ <b>දුඃඛ නිර්දේශයෙහි ඉන් ප්‍ර‍කට ජරාව</b> අභිප්‍රේත යැ. මේ ජරාව ස්කන්‍ධයන් ගේ පුරාණ බව <b>ලක්‍ෂණය යැ</b>. මරණය කරා පැමිණවීම එහි <b>කෘත්‍යය යැ</b>. <b>වැටෙන ආකාරය</b> යෞවනය නැසීමයි. සංස්කාර දුක් බැවින් හා දුකට කාරණ වන බැවින්ද දුක් වන්නේ ය.</p>
  <p>ඒ මෙසේයි:- අඟ පසඟ ළිහිල් බව, ඉන්‍ද්‍රියයන් ගේ විකාර බව, විරූපි බව, තරුණ බව නැසීම, බලය බැසීම, සිහිනුවණ නැසීම, අනුන් පරිභව කිරීම යනාදි නොයෙක් කරුණින් කායික චෛතසික දුකක් උපදී නම් එයට හේතුව <b>ජරාවයි</b>. </p>
  <p>එයින් වදාළහ.</p>
  <p>(12) අඞ්ගානං සිථිලී භාවා - ඉන්‍ද්‍රියානං විකාරෙතො</p>
  <p> යොබ්බනස්ස විනාසෙන - බලස්ස උපඝාතතො</p>
  <p>(13) විප්පවාසා සතාදීනං - පුතතදාරෙහි අත්තනො</p>
  <p> අප්පසාදනියතොචෙව - භීයොබාලත්තපත්තියා</p>
  <p>(14) පප්පොති දුක්ඛං යං මච්චො - කායිකං මානසං තථා</p>
  <p> සබ්බමෙතං ජරාහෙතු - යස්මා තස්මා <b>ජරා දුඛා<sup>2</sup></b></p>
  <p>(12) අඟ පසඟ අවසග - බැවින් ඉඳුරන් විකරින්<sup>3</sup></p>
  <p> යොවුන් සිරි නැසීමෙන් - සිරුරු බල වැනැසීමෙන්</p>
  <p>(13) සිහිනුවණ වියොවින් - සිය අඹු දරු නෑසියන්</p>
  <p> පිළිකුල් කරනුයෙන් හා - නිවට බවට පැමුණුමෙන්</p>
  <p>(14) කයින් - මනසින් යම් - දුකක් ලබතොත් මිනිසා</p>
  <p> එ සියල්ල දිරුම් හේනෙන් - එබැවින් <b>ජරා දුක මැයි</b></p>
  <p><b>මේ ජරායෙහි විනිසයි.</b></p>
  <nav class="bottom"><a class="button prev" href="18-2-8-1.html"><i class="material-icons">arrow_back</i>1. ජාති දුක</a><a class="button next" href="18-2-8-3.html">3. මරණ දුක <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>