<!DOCTYPE html>
<html>
<head>
    <meta charset="UTF-8">
    <title>4. උපමා වශයෙන් - විශුද්ධි මාර්ගය</title>
    <meta name="description" content="විශුද්ධි මාර්ගය - මාතර ධර්මවංශ හිමි">
    <meta property="og:type" content="article">
    <meta property="og:title" content="4. උපමා වශයෙන් - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#19-33-4"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="19.html">17. පඤ්ඤාභූමි නිර්දේශය - පටිච්ච සමුප්පාදය</a><i class="material-icons">navigate_next</i><a class="button" href="19-33.html">භව චක්‍ර‍ය</a></nav>
  <div class="heading-bar">
    <h3>4. උපමා වශයෙන්</h3><i class="material-icons star-icon undefined" data-bookmark="{&quot;ids&quot;:[19,33,4],&quot;headings&quot;:[&quot;17. පඤ්ඤාභූමි නිර්දේශය - පටිච්ච සමුප්පාදය&quot;,&quot;භව චක්‍ර‍ය&quot;,&quot;4. උපමා වශයෙන්&quot;],&quot;book&quot;:{&quot;name&quot;:&quot;විශුද්ධි මාර්ගය&quot;,&quot;folder&quot;:&quot;vishuddhi-margaya&quot;}}">star_outline</i><i class="material-icons share-icon" file-name="19-33-4.html">share</i>
  </div>
  <p>අවිද්‍යාව කර්‍කශත්‍වාදී <b>ස්වලක්ෂණ වශයෙන්</b> ද, අනිත්‍යාදී සාමාන්‍ය ලක්‍ෂණ වශයෙන් ද ඒ ඒ ධර්‍මයන් නො දක්නා හෙයින් <b>අන්‍ධයකු වැනිය</b>. </p>
  <p><b>අවිද්‍යා ප්‍ර‍ත්‍යයයෙන් වන සංස්කාර</b> (දුඃඛොත්පත්තියට හෙතු වන හෙයින්) <b>අන්‍ධයා ගේ පැකිලීම මෙනි</b>.</p>
  <p><b>සංස්කාර ප්‍ර‍ත්‍යයයෙන් වන විඥානය</b> (භවාන්තරයට පමුණුවන හෙයින්) <b>පැකුළුණහු ගේ</b> හීම මෙනි.</p>
  <p><b>විඥාන ප්‍ර‍ත්‍යයයෙන් වන නාම-රූප, වැටුණහු ගේ ගඩ හට ගැනීම මෙනි</b>.</p>
  <p><b>නාම-රූප ප්‍ර‍ත්‍යයයෙන් වන ෂඩායතන</b>, ගඩ පැසවා බිදීමට හටගත් <b>බිබිලි මෙනි</b>.</p>
  <p><b>ෂඩායතන ප්‍ර‍ත්‍යයෙන් වන ස්පර්‍ශය</b>, ගඩ හටගත් බිබිලි <b>ගැටීම මෙනි</b>.</p>
  <p><b>ස්පර්‍ශ ප්‍ර‍ත්‍යයයෙන් වන වෙදනා</b>, ඝට්ටනයෙන් හටගත් <b>දුක මෙනි</b>.</p>
  <p><b>වෙදනාවෙන් වන තෘෂ්ණාව</b>, දුකට <b>ප්‍ර‍තිකාර කැමැත්ත මෙනි</b>. </p>
  <p><b>තෘෂ්ණා ප්‍ර‍ත්‍යයයෙන් වන උපාදාන</b>, ප්‍ර‍තිකාර කැමැත්තෙන් <b>අසත්ප්‍රාය ප්‍ර‍තිකාර ලැබීම මෙනි</b>. </p>
  <p><b>උපාදාන ප්‍ර‍ත්‍යයයෙන් වන භවය</b>, ගන්නා ලද නො සැප බෙහෙත් <b>ආලේපය මෙනි</b>. </p>
  <p><b>භව ප්‍ර‍ත්‍යයයෙන් වන ජාතිය</b>, නො සැප ආලේපනයෙන් <b>ගඩ විකාර පහළවීම මෙනි</b>.</p>
  <p><b>ජාති ප්‍ර‍ත්‍යයයෙන් වන ජරා-මරණ</b>, ඉදිමීම්, පූයාහට ගැනීම් ආදියෙන් <b>ගඩ බිඳීම මෙනි</b>. </p>
  <p>තවද <b>උපමාවෙකි</b>:- මෙහි අවිද්‍යාව ‘දුඃඛාදිය දැනීමට නො පිළිපැදීම ය, වරදවා පිළිපැදීම ය, යන මෙයින් සත්ත්වයන් මැඩ-පියන හෙයින් <b>ඇසෙහි පටලයක් මෙනි</b>. ඒ අවිද්‍යාවෙන් මඩනා ලද බාලයා පුනර්‍භවය ගෙන දෙන සංස්කාරයන් ගෙන් තමා ම පෙළේ. <b>කොෂකාර කෘමියා</b> (පට පණුවා) තමා ම කළ <b>කොෂයෙහි වෙළෙන්නාක් මෙනි</b>. </p>
  <p><b>සංස්කාරයෙන්</b> උපස්තම්භනය ලද <b>විඥානය</b>, පඤ්චවිධ ගතියෙහි පිහිට ලබා, මහ ඇමතියක්හු අරක් ගන්නා ලද <b>රාජ කුමාරයකු රාජ්‍යයෙහි පිහිටන්නාක් මෙනි</b>. </p>
  <p>උත්පත්තියට නිමිති වූ කර්‍මාදි ආලම්බනයෙන් පරිකල්පිත හෙයින් <b>විඥානය</b>, ප්‍ර‍තිසන්‍ධියෙහි දේව-මනුෂ්‍යාදි අනේක ප්‍ර‍කාර නාම-රූප නිපදවයි. <b>මායාකාරයා මවා පාන්නක් මෙනි</b>. </p>
  <p>නාම<b>-රූපයෙහි පිහිටි ෂඩායතනය</b>, වැඩීමට-පත් කිරීමට- මහත් බවට පැමිණි <b>මනා බිමෙක පිහිටි වන ලැහැබක් මෙනි</b>. </p>
  <p><b>ආයතනයන්ගේ ගැටීමෙන් ස්පර්‍ශය උපදී</b>. ගිනි ගානා දඬු ගැටීමෙන් වන ගින්න මෙනි. </p>
  <p><b>ස්පර්‍ශයෙන්</b> පහළහුට <b>වෙදනා වේ. ගින්නෙන් පහරන ලද්දහුට දාහය මෙනි</b>. </p>
  <p><b>විඳින්නාහට තෘෂ්ණාව වැඩේ. ලුණු දිය බොන්නහුට පිපාසය මෙනි</b>. තෘෂ්ණා ඇත්තේ භවයෙහි අභිලාෂ කෙරේ. <b>පිපාසා ඇත්තහුට පැනෙහි රිසිය මෙනි</b>. (ඒ තෘෂ්ණා දෘෂ්ටි වශයෙන් ගැනීම ඔහු ගේ උපාදානය යි.) <b>උපාදානයෙන් භවය ගනී</b>. ආමිස ලොභයෙන් <b>බිලිය ගන්නා මත්ස්‍යයා මෙනි</b>. </p>
  <p><b>භවය</b> ඇති කළ <b>ජාතිය වේ. බීජය ඇති කල අංකුරය මෙනි</b>.</p>
  <p><b>උපන්නහුට</b> අවශ්‍යයෙන් <b>ජරා-මරණ වේ</b>. <b>හටගත් වෘක්‍ෂයා ගේ වැඩීම මෙනි</b>. </p>
  <p>මෙසේ උපමායෙනුදු සුදුසු පරිදි <b>මේ භවචක්‍ර‍ය</b> දතයුතු. </p>
  <nav class="bottom"><a class="button prev" href="19-33-3.html"><i class="material-icons">arrow_back</i>3. දෘෂ්ටිවාරණ වශයෙන්</a><a class="button next" href="19-33-5.html">5. ගම්භීර වසයෙන් <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>