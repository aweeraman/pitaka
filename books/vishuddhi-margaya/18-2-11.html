<!DOCTYPE html>
<html>
<head>
    <meta charset="UTF-8">
    <title>11. උපමා වශයෙන් - විශුද්ධි මාර්ගය</title>
    <meta name="description" content="විශුද්ධි මාර්ගය - මාතර ධර්මවංශ හිමි">
    <meta property="og:type" content="article">
    <meta property="og:title" content="11. උපමා වශයෙන් - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#18-2-11"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="18.html">16. ඉන්‍ද්‍රිය - සත්‍ය නිර්‍දෙශය</a><i class="material-icons">navigate_next</i><a class="button" href="18-2.html">2. සත්‍ය නිර්‍දෙශය</a></nav>
  <div class="heading-bar">
    <h3>11. උපමා වශයෙන්</h3><i class="material-icons star-icon undefined" data-bookmark="{&quot;ids&quot;:[18,2,11],&quot;headings&quot;:[&quot;16. ඉන්‍ද්‍රිය - සත්‍ය නිර්‍දෙශය&quot;,&quot;2. සත්‍ය නිර්‍දෙශය&quot;,&quot;11. උපමා වශයෙන්&quot;],&quot;book&quot;:{&quot;name&quot;:&quot;විශුද්ධි මාර්ගය&quot;,&quot;folder&quot;:&quot;vishuddhi-margaya&quot;}}">star_outline</i><i class="material-icons share-icon" file-name="18-2-11.html">share</i>
  </div>
  <p>(11) උපමා වශයෙන්:- උසුලා යායුතු බැවින් ද, පෙළන හෙයින් ද <b>දුඃඛ සත්‍යය</b> බරක් වැනිය. </p>
  <p>ඒ ඒ භවයෙහි ඉපදීම් සඞ්ඛ්‍යාත පීඩාවට හේතුවන හෙයින් <b>සමුදය සත්‍යය</b> බර ඉසිලීමක් මෙනි.</p>
  <p>සංසාර ප්‍ර‍වෘත්ති දුක සංසිඳුවන හෙයින් <b>නිරෝධ සත්‍යය</b> බහාතැබීමක් මෙනි. </p>
  <p>පැවැති දුක සංසිඳුවීමට හේතුවන හෙයින් <b>මාර්‍ග සත්‍යය</b> බර බහා තැබීම උපායක් මෙනි. </p>
  <p>තවද පීඩා කරන හෙයින් <b>දුඃඛ සත්‍යය</b> රෝගයක් මෙනි. </p>
  <p>ප්‍ර‍භව ලක්‍ෂණ හෙයින් <b>සමුදය සත්‍යය</b> රෝග නිදානය මෙනි. </p>
  <p><b>නිරොධ සත්‍යය</b> රෝග සංසිඳීම මෙනි. </p>
  <p>දුඃඛ හේතුව නසන උපාය හෙයින් <b>මාර්‍ග සත්‍යය</b> බෙහෙතක් මෙනි. </p>
  <p>තවද බාධක හෙයින් <b>දුඃඛ සත්‍යය</b> දුර්භික්‍ෂයක් මෙනි.</p>
  <p>ප්‍ර‍භව හේතු හෙයින් <b>සමුදය සත්‍යය</b> අධික වර්‍ෂාවක් හෝ නියඟක් මෙනි. </p>
  <p>ශාන්ති ලක්‍ෂණ හෙයින් <b>නිරෝධ සත්‍යය</b> සුභික්‍ෂයක් මෙනි. </p>
  <p>දුඃඛ හේතුව නසන හෙයින් <b>මාර්‍ග සත්‍යය</b> සුවෘෂ්ටියක් මෙනි. </p>
  <p>තවද වෛරීය, වෛරය, වෛර සංසිඳීමය, වෛර සංසිඳුවන උපාය යැ යන විසින් ද,</p>
  <p>විෂ වෘක්‍ෂය, විෂ වෘක්‍ෂමූලය, මූල සිඳීමය, මුල සිඳින උපාය යැ යන විසින් ද</p>
  <p>භයය, භයට හේතු ය, භය නැතිවීම ය, භය සංසිඳුවන උපාය යැ යනු විසින් ද,</p>
  <p>මෙතෙරය, සැඬ පහරය, එතෙරය, එතෙරවීමේ උපායයැ යනු විසින් ද මේ උපමා පිළිවෙළින් යෙදෙති.</p>
  <p>(මෙහි අනිෂ්ටාදි ස්වරූප පෙරකී සේ මැයි)</p>
  <p><b>මේ මෙහි උපමා වශයෙන් විනිශ්චයයි.</b></p>
  <nav class="bottom"><a class="button prev" href="18-2-10.html"><i class="material-icons">arrow_back</i>10. අන්තර්‍ගතයෙන්ගේ ප්‍රභේද වසයෙන්</a><a class="button next" href="18-2-12.html">12. චතුෂ්ක වශයෙන් <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>