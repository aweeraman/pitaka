<!DOCTYPE html>
<html>
<head>
    <meta charset="UTF-8">
    <title>ආර්ය පුද්ගල භේදය - විශුද්ධි මාර්ගය</title>
    <meta name="description" content="විශුද්ධි මාර්ගය - මාතර ධර්මවංශ හිමි">
    <meta property="og:type" content="article">
    <meta property="og:title" content="ආර්ය පුද්ගල භේදය - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#25-3"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="25.html">23. ප්‍ර‍ඥාභාවනානිසංස නිර්දේශය</a></nav>
  <div class="heading-bar">
    <h2>ආර්ය පුද්ගල භේදය</h2><i class="material-icons share-icon" file-name="25-3.html">share</i>
  </div>
  <p>ආහුන්‍යෙය භාවාදී සිද්ධිය:- යන හුදෙක් නිරෝධසමාපත්තියට සමවැදීමේ සමර්‍ථ බව පමණක් මෙහි ආනිසංස නොවේ. <b>ආහුනෙය්‍යාදිභාව</b> සිද්ධිය ද මේ ලෝකෝත්තර ප්‍ර‍ඥාවේ ආනිසංසයැ ව දතයුතු. </p>
  <p><a id="_Toc490892773"></a>විස්තර:- අවිශේෂයෙන් චතුර්විධ වූ ම මේ ලොකොත්තර ප්‍ර‍ඥාව වැඩු හෙයින් භාවිතප්‍ර‍ඥා වූ පුද්ගල තෙමේ සදේවක ලෝකයාට <b>ආහුනෙය්‍ය</b> (=දුරින් ගෙනවුත් දෙන දානයට සුදුසු) වේ. <b>පාහුණෙය්‍ය</b> (=ආගන්තුක දානයට සුදුසු) වේ. <b>දක්ඛිණෙය්‍ය</b> (=පරලොව අදහා දෙන දානයට සුදුසු) වේ. <b>අඤ්ජලිකරණීය</b> (=දොහොත් මුදුනෙහි තබා සියලු ලෝකයා විසින්) අඤ්ජලීකර්‍මයට සුදුසු වේ. <b>සකල ලෝකයා ගේ අනුත්තර පින්කෙත වේ</b>.</p>
  <p>විශේෂයෙන් මේ සතර මාර්‍ග අතුරින් පළමුවන සෝවාන් මග <b>නුවණ</b> වඩා මඳ වූ විදර්‍ශනාවෙන් සෝවාන් බවට පැමිණි <b>ශ්‍ර‍ද්ධාදි</b> මෘදු වූ ඉඳුරන් ඇත්තේ ම (දෙව් ලොව මිනිස් ලෝ විසින්) සත් සුගති භවයෙකැ ප්‍ර‍තිසන්‍ධි වශයෙන් සසර ඇවිද දුක් කෙළවර කරන්නේ <b>සත්තක්ඛත්තුපරම</b> නම් වේ.</p>
  <p>මධ්‍යම විදර්‍ශනාවෙන් ආගත වූ ශ්‍ර‍ද්ධාදි මධ්‍යම ඉන්‍ද්‍රියයන් ඇතියේ කුල දෙක තුනක පිළිසිඳීම් විසින් සසර සැරිසරා දුක් කෙළවර කරන්නේ <b>කොලංකොල</b> නම් වේ. </p>
  <p>තියුණු විදසුනෙන් ආගත වූ තියුණු ශ්‍ර‍ද්ධාදි ඉඳුරන් ඇත්තේ එකම ප්‍ර‍තිසන්‍ධියක් ලැබ සසර දුක් කෙළවර කරන්නේ <b>ඒකබීජ</b> නම් වේ.</p>
  <p>කලෙකැ දෙව් ලොව ද, කලෙකැ මිනිස් ලොවදැ යි මිශ්‍ර‍ක වශයෙන් සුගති භව සතෙකැ ඉපදීම <b>සත්තක්ඛත්තුපරමතාව යැ. කොලංකොලභාවය ද</b> මනුෂ්‍ය - දිව්‍ය ලෝකයන්හි මිශ්‍ර‍වැ ඉපිද දුක් කෙළවර කිරීමයි. මෙහි කුල වශයෙන් ගැනෙණුයේ මහාසාරකුලමැ යි. හෙද කුල දෙක තුනකැයි කිව ද භව සය තෙක් ද ඉපදිය හැකි යි. මිනිස් ලොව හෝ දෙව් ලොව හෝ එකම අත්බවක් ලබා දුක් කෙළවර කිරීම එකබීජීයැ. (මේ වූකලී ත්‍රිවිධ මාර්‍ගවිදර්‍ශනාවන් ගේ වශයෙන් නියමය වේ. මතු තුන්මග විදර්‍ශනා බලවත් වී නම් <b>එකබීජි</b> වේ. මධ්‍යම වී නම් <b>කෝලංකොල</b> ද, මන්‍ද වී නම් <b>සත්තක්ඛත්තුපරම</b> ද වේ. මේ ටීකානුගත යි.)</p>
  <p>දෙවන (<b>ශකෘදාගාමි</b>) මාර්‍ගප්‍ර‍ඥාව වඩා එක්වරක් ම මිනිස් ලොවට අවුත් දුක් කෙළවර කරන්නේ <b>ශකෘදාගාමි</b> වේ.</p>
  <p>(මේ වූ කලී පස්වැදෑරුම් <b>ශකෘදාගාමීන්ගෙන්</b> අන්තය යැ. ඒ මෙසේයි:- කෙනෙක් මෙහිද <b>ශකෘදාගාමි ඵලය</b> ලබා මෙහිම පිරිනිවෙති. කෙනෙක් මෙහි ශකෘදාගාමිවැ දෙව්ලොව ඉපිද එහිදී පිරිනිවෙති. කෙනෙක් දෙව්ලොව ශකෘදාගාමිවැ එහිදී ම පිරිනිවෙති. කෙනෙක් දෙව් ලොව ශකෘදාගාමි වැ මෙහි ඉපිද මෙහිදී පිරිනිවෙති. කෙනෙක් මෙහිදී ශකෘදාගාමිවැ දෙව් ලොව ඉපිද එහි ආයු ඇතිතාක් සිට නැවැතැ මෙහි ඉපිද පිරිනිවෙති. මේ පස්වැන්නා මෙහි ගැනේ - ටීකා)</p>
  <p>තුන් වන මාර්‍ගප්‍ර‍ඥාව වඩා <b>අනාගාමී</b> වේ. හේ ප්‍ර‍තිසන්‍ධි වශයෙන් මෙහි නූපදනා හෙයින් එනම් වේ.</p>
  <p>ඒ අනාගාමි තෙමේ ශ්‍ර‍ද්ධාදි පඤ්චේන්‍ද්‍රිය ධර්‍මයන් ගේ අඩු වැඩි බැවින් <b>අන්තරා පරිනිබ්බාඨි යැ</b>.</p>
  <p><b>උපභච්ච පරිනිබ්බායී යැ</b></p>
  <p><b>අසඞ්ඛාර පරිනිබ්බායී යැ</b></p>
  <p><b>සසංඛාර පරිනිබ්බායී යැ</b></p>
  <p><b>උද්‍ධංඝොත අකණිට්ඨගාමී යැ යි</b> පස් වැදෑරුම් වේ. මේ කාමලෝකය හැර පිරිනිවෙන්නේ වෙයි. </p>
  <p><b>විස්තර</b>:- අවිහාදීන් අතුරින් යම්කිසි ශුද්ධාවාසයෙකැ ඉපිද එහි ආයුඃප්‍ර‍මාණයෙන් මධ්‍යයට නොපැමිණ පිරිනිවෙනුයේ <b>අන්තරාපරිනිබ්බායී යැ</b>. </p>
  <p>ආයු මධ්‍යය පසු කොට පිරිනිවෙනුයේ <b>උපභච්චපරිනිබ්බායී යැ</b>,</p>
  <p>නිරුත්සාහයෙන් මාර්‍ග උපදවා පිරිනිවෙනුයේ අසංඛාර <b>පරිනිබ්බායී යැ</b>,</p>
  <p>උත්සාහයෙන් මතු මාර්‍ග උපදවනුයේ <b>සසංඛාරපරිනිබ්බායී යැ</b>,</p>
  <p>උපන් ශුද්‍ධාවාස භූමියෙන් ක්‍ර‍මයෙන් මතු - මතු ලොකයට යමින් අකණිටාව තෙක් යන්නේ <b>උද්‍ධංසොතඅකණිට්ඨගාමී යැ</b>. </p>
  <p><b>විශේෂ</b>:- අවිහයෙහි උපන් කෙණෙහි රහත් වැ පිරිනිවෙන්නෙකැ, ආයු මධ්‍යයට නො පැමිණ පිරිනිවෙන්නෙක, ආයු මධ්‍යයෙහි පිරිනිවෙන්නෙක යි <b>අන්තරාපරිනිබ්බායීහු තිදෙනෙක් හා උපභච්චපරිනිබ්බායී එකෙක, උද්ධංසොත අකණිඨගාමි</b> එකෙකැ යි පස්දෙනකි. </p>
  <p>ඔහු පස් දෙන අසංඛාර පරිනිබායී පසෙක සසංඛාර පරිනිබ්බායී පසෙකැ යි දස දෙනෙක් වෙති. අත්පපාදි තුනෙහි ම එසේම දසදෙනා බැගින් වෙති. අකණිඨකයෙහි උද්‍ධංසොත අකණිඨගාමී හැර සතර දෙනෙකි.</p>
  <p>හෙද සසංකාර - අසංඛාර භේදයෙන් අටදෙනෙකැ යි මෙසේ <b>අනාගාමී ආර්‍ය්‍යයෝ අටසාලිස් (48) දෙනෙක් </b>වෙති. </p>
  <p>තවද අවිහාදි පිළිවෙලින් අකණිට්ඨකය තෙක් (පිළිවෙලින්) ගොස් එහිදී රහත්වැ පිරිනිවෙනුයේ <b>උද්‍ධංසොත අකණිට්ඨගාමි</b> නම් වේ. </p>
  <p>අකණිට්ඨකයට නො පැමිණි සුදස්සිය තෙක් යට සිවු බඹලොවෙහි සැරිසරා පිරිනිවෙනුයේ <b>උද්‍ධංසොත නමි</b>. </p>
  <p>අකණිඨයෙහිම ඉපිද පිරිනිවෙනුයේ න <b>උද්‍ධංසොත අකණිට්ඨගාමි යැ</b>, යට සතර සුද්ධාවාසයන්හි ඉපිද එහිම පිරිනිවෙනුයේ න උද්‍ධංසොත - න අකණිඨගාමි යැ යි මෙසේ උද්‍ධංසොත අකණිට්ඨගාමිහු සතර දෙනෙකි. මේ එකම චතුෂ්කයක් සේ ගැනිණි.</p>
  <p>සිව් වැනි මාර්‍ග ප්‍ර‍ඥාව වඩා කිසි කෙනෙක් <b>ප්‍ර‍ඥාවිමුක්ත වෙති</b>.</p>
  <p>කිසි කෙනෙක් <b>උභතොභාගවිමුක්ත වෙති</b>.</p>
  <p>කිසි කෙනෙක් <b>ෂඩභිඥ වෙති.</b></p>
  <p>කිසි කෙනෙක් <b>ප්‍ර‍තිසම්භිදා ප්‍රභෙදගත මහාක්‍ෂීණශ්‍ර‍ව</b> වෙත්.</p>
  <p><b>ආර්‍ය්‍යපුද්ගල භේද</b>:- පෙරැ කී ත්‍රිවිධ සෝතාපන්නයෝ දුක්ඛාපටිපදා<b> දන්‍ධාභිඤ්ඤාචි </b>සතර ප්‍ර‍තිපදා වශයෙන් දොළසෙකි. </p>
  <ol>
    <li>ඔහු නැවැතැ ශ්‍ර‍ද්‍ධා - ප්‍ර‍ඥාධුර වශයෙන් සූවිස්සෙක - 24</li>
    <li>සකදාගාමිහු විමොක්ඛමුඛ තුන ප්‍ර‍තිපදා වශයෙන් සතර දෙනා බැගින් ගෙන දොළසෙක - 12</li>
    <li>පෙරැකීසේ අනාගාමීහු අටසාළිසෙක - 48</li>
    <li>රහත් හු</li>
    <ul>
      <li>පඤ්ඤාවිමුක්ත දොළසෙක - 12</li>
      <li>උභතොභාග විමුක්ත දොළසෙක - 12</li>
      <li>ත්‍රිවිද්‍යක දොළසෙක - 12</li>
      <li>ෂඩභිඥක දොළසෙක - 12</li>
      <li>ප්‍ර‍තිසම්භිදාප්‍රාප්ත දොළසෙක - 12</li>
      <li>ප්‍රත්‍යෙකබුද්ධ, සම්‍යක් සම්බුද්‍ධ දෙදෙනෙක - 2</li>
    </ul>
  </ol>
  <p>මෙසේ සියලු ආර්‍ය්‍යයෝ එක්සිය සසාලිසෙකි - 146</p>
  <p>එහෙයින් <b>“මග්ගක්ඛණෙ පනෙතං ජටං විජටෙති නාම. ඵලක්ඛණෙ විජටීතජටො සදෙවකස්ස ලොකස්ස අග්ගදක්ඛිණෙය්‍යො හොතී”</b> සතර වන මාර්‍ග ක්‍ෂණයෙහිම ජටා විජටනය කෙරේ නමි. ඵල ක්‍ෂණයෙහි සුදුසු සේ ජටා විජටනය කෙළේ සදේවක ලෝකයාට <b>අග්‍ර‍දක්‍ෂිණාර්‍හ</b> වේය’ යි මෙහි ආදියෙහි කියන ලදි. </p>
  <p>අරී පැණ බවුනේ - මෙසේ නන් අනුසස් වේ</p>
  <p>එහෙයින් නිසි නැණිතියෝ - එහි අබිරුති වඩත්වා</p>
  <p><a id="_Toc490892774"></a>මෙතෙකින් :-</p>
  <div class="gatha">
    <p><b>“සීලෙ පතිට්ඨාය නරො සපඤ්ඤො</b></p>
    <p><b>චිත්තං පඤ්ඤාං ච භාවයං</b></p>
    <p><b>අතාපි නිපතො භික්‍ඛු</b></p>
    <p><b>සො ඉමං විජටයෙ ජටං”</b></p>
  </div>
  <p>යන ගාථායෙහි <b>සීල- සමාධි- ප්‍ර‍ඥා</b> මුඛයෙන් වදාළ <b>විශුද්‍ධි මාර්‍ගයෙහි</b> ප්‍ර‍ඥාභාවනානෘශංස නිර්දේශ නම් වූ තෙ විසි වන පරිච්ඡේදය නිමියේ යි.</p>
  <p class="subhead">අනුබුද්ධ බුද්ධඝෝෂ මහා ස්ථවිර ස්වාමිපාදයන් කළ විශුද්ධි මාර්ග නම් පාළි ග්‍ර‍න්ථයේ සිංහලානුවාදය සමාප්තයි.</p>
  <ol>




































































































































































































































































































































































































































































































































































































































































































































































































































































  </ol>
  <nav class="bottom"><a class="button prev" href="25-2.html"><i class="material-icons">arrow_back</i>නිරෝධ සමාපත්තිය</a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>