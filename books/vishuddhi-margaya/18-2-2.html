<!DOCTYPE html>
<html>
<head>
    <meta charset="UTF-8">
    <title>undefined - විශුද්ධි මාර්ගය</title>
    <meta name="description" content="විශුද්ධි මාර්ගය - මාතර ධර්මවංශ හිමි">
    <meta property="og:type" content="article">
    <meta property="og:title" content="undefined - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#18-2-2"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="18.html"></a><i class="material-icons">navigate_next</i><a class="button" href="18-2.html"></a></nav>
  <div class="heading-bar">
    <h3></h3><i class="material-icons star-icon undefined" data-bookmark="{&quot;ids&quot;:[18,2,2],&quot;headings&quot;:[null,null,null],&quot;book&quot;:{&quot;name&quot;:&quot;විශුද්ධි මාර්ගය&quot;,&quot;folder&quot;:&quot;vishuddhi-margaya&quot;}}">star_outline</i><i class="material-icons share-icon" file-name="18-2-2.html">share</i>
  </div>
  <p><b>(2) </b>නිර්වචන වශයෙන් :- “<b>දුක්ඛසච්චං</b>” යන්නෙහි “දු” යන ශබ්දය (පිළිකුල් කටයුතු පුත්‍ර‍යාට ‘දූ පුත්ත’ යයි කියන්නා සේ) <b>පිළිකුල් කටයුතු අර්‍ථයෙහි</b> වැටේ.</p>
  <p><b>“ඛ”</b> යනු හිස් ය යන අර්‍ථයෙහි වේ. හිස් වූ අහසට <b>“ඛ”</b> යයි කියනු ලැබේ. </p>
  <p><b>විස්තර</b> :- මේ ප්‍ර‍ථම සත්‍යය අනේක උපද්‍ර‍වයන් ගේ පිහිටීමට ස්ථාන වන හෙයින් <b>පිළිකුල් කටයුතු ය</b>. අඥානයන් විසින් සලකන ලද <b>ධ්‍ර‍ව-සුඛ-සුභ-ආත්මයන්ගෙන්</b> හිස් හෙයින් <b>තුච්ඡ ය</b>. මෙසේ පිළිකුල් කටයුතු හිස් බැවින් යුත් හෙයින් “<b>දුක්ඛ</b>” යයි කියනු ලැබේ. </p>
  <p><b>සමුදය</b> = (සං + උ + අය) යන මෙහි “සං” යනු සමාගමය = (සං + ආගම) සමෙත = (සං + එත) යනාදීන්හි මෙන් <b>එක්කිරීම් අර්‍ථයෙහි වේ</b>.</p>
  <p><b>උදය</b> යන්නෙහි <b>“උ”</b> යනු උප්පන්න - උදිත යනාදීන්හි මෙන් <b>හටගැනීම කියයි</b>. </p>
  <p><b>‘අය’</b> ශබ්දය <b>හේතුව ප්‍ර‍කාශ කෙරේ</b>.</p>
  <p>මෙසේ <b>දෙවෙනි සත්‍යය</b> අන්‍ය ප්‍ර‍ත්‍යයන්ගෙන් යෙදීමක් ඇති කල්හි <b>දුඃඛයා ගේ ඉපදීමට කාරණවන </b>හෙයින් <b>දුඃඛ සමුදයයි</b> කියනු ලැබේ.</p>
  <p><b>නිරෝධ</b> = (නි + රොධ) මෙහි “නි” ශබ්දය අභාවාර්‍ථය කියයි. <b>“රොධ”</b> ශබ්දය හැසිරීම ප්‍ර‍කාශ කෙරේ. එබැවින් සංසාරයා ගේ හැසිරීම් සඞ්ඛ්‍යාත දුඃඛයා ගේ අනුත්පාද නිරොධ වශයෙන් <b>නිරවශේෂයෙන් වැළැක්ම වේ</b>. එය අධිගත කල්හි ඒ පුද්ගලයා ගේ ප්‍ර‍වෘත්තියට ප්‍ර‍තිපක්ෂ බැවින් හෝ <b>දුඃඛ නිරොධයයි</b> කියනු ලැබේ. </p>
  <p>මග්ග (දුක්ඛ නිරෝධ ගාමිනී පටිපදා) අරමුණු කිරීම් වශයෙන් ඒ නිරෝධයට අභිමුඛවැ හටගැනීම හෝ දුඃඛයා ගේ නිරුද්ධ කිරීම වූ නිර්‍වාණය කරා පැමිණීමේ <b>ප්‍ර‍තිපත්තිය</b> වන හෙයින් <b>දුඃඛ නිරෝධ ගාමිනී ප්‍ර‍තිපදායැ යි </b>කියනු ලැබේ. </p>
  <p>මොවුහු බුද්ධාදි ආර්‍ය්‍යයන් ප්‍ර‍තිවේධ කරන හෙයින් <b>ආර්‍ය්‍ය</b> <b>සත්‍යයහ යි</b> කියනු ලැබේ.</p>
  <p>එයින් වදාළහ.</p>
  <p><b>“චත්තාරිමානි භික්ඛවෙ අරියසච්චානි, කතමානි චත්තාරි -පෙ- ඉමානි ඛා භික්ඛවෙ චත්තාරි අරිය සච්චානි. අරියා ඉමානි පටිවිජ්ඣනති, තසමා අරියසච්චානීති වුච්චන්ති”<sup><a href="#footnote-524" id="footnote-ref-524" class="footnote-ref">[1]</a></sup></b></p>
  <p>‘මහණෙනි, මේ ආර්‍ය්‍ය සත්‍ය සතරෙකි. -පෙ- මේ සතර ආර්‍ය්‍ය සත්‍යයෝ යැ ආර්‍ය්‍යයෝ මේවා ප්‍ර‍තිවේධ කරති. එහෙයින් <b>ආර්‍ය්‍ය සත්‍යයහ යි</b> කියනු ලැබෙත්. </p>
  <p><b>විශේෂ</b> :- (ප්‍ර‍තිවේධ කළ පසු ලැබෙන බුද්ධාදි ව්‍යවහාරය අනාගතාර්‍ථය අතීතයෙහි ආරෝපණය කොට උපචාර හෙයින් කී නියායි.) එසේමැ <b>“අරියෙහි පටිවිජ්ජතබ්බානි සච්චාති. අරිය සච්චානි” </b>යි ‘ආර්‍ය්‍යයන් විසින් ප්‍ර‍තිවේධ කටයුතු සත්‍යය ආර්‍ය්‍ය සත්‍යය’යි මධ්‍යපද ලෝපයෙන් කීහ. තවද ‘ආර්‍ය්‍යවූ <b>තථාගතයන් වහන්සේ </b>විසින් අවබෝධ කළ සත්‍ය’නුයි හෝ <b>ආර්‍ය්‍ය සත්‍ය නම් වේ</b>.</p>
  <p>එයින් වදාළහ.</p>
  <p><b>“සදෙවකෙ භික්ඛවෙ ලොකෙ සමාරකෙ -පෙ- සදෙව මනුස්සාය පජාය තථාගතො අරියො. තස්මා අරියසච්චානීති වුච්චන්ති”<sup><a href="#footnote-525" id="footnote-ref-525" class="footnote-ref">[2]</a></sup></b></p>
  <p>‘මහණෙනි! දෙවියන් සහිත මරුන් සහිත ලෝකයෙහි -පෙ- දෙවිමිනිසුන් සහිත ප්‍ර‍ජාවෙහි තථාගතයන් වහන්සේ ආර්‍ය්‍ය නම් වන සේක. එහෙයින් ආර්‍ය්‍ය සත්‍යයහයි කියනු ලැබෙත්.”</p>
  <p>තථාගතයන් වහන්සේ මේ ආර්‍ය්‍යසත්‍යයන් අවබෝධ කළ හෙයින් හෝ ආර්‍ය්‍ය නම් වන සේක.</p>
  <p>එයින් වදාළහ :- <b>“ඉමෙසං ඛො භික්ඛවෙ චතුත්තං අරිය සච්චානං අභිසම්බුදධත්තා තථාගතො අරහං සම්මා සම්බුද්ධො අරියොති වුච්චති”<sup><a href="#footnote-526" id="footnote-ref-526" class="footnote-ref">[3]</a></sup></b></p>
  <p><b>‘මහණෙනි, මේ චතුරාර්‍ය්‍ය සත්‍යයන් අවබෝධ කළ හෙයින් තථාගතයන් වහන්සේ ආර්‍ය්‍යයයි කියනු ලැබෙත්.</b></p>
  <p><b>තවද </b>තථ-අවිතථ-අනඤ්ඤථ<b> වන හෙයින් ආර්‍ය්‍යවූම සත්‍යනුයි</b>’ ආර්‍ය්‍ය සත්‍ය නම් වේ. </p>
  <p>එයින් වදාළහ. <b>“ඉමානි ඛො භික්ඛවෙ චත්තාරි අරිය සච්චානි තථානි අවිතථානි අනඤ්ඤථානි තසමා අරියසච්චානීති වුච්චනති”<sup><a href="#footnote-527" id="footnote-ref-527" class="footnote-ref">[4]</a></sup></b></p>
  <p><b>‘මහණෙනි, මෙම චතුරාර්‍ය්‍ය සත්‍යයෝ දුඃඛාදි ස්වභාව නො ඉක්මවන හෙයින් “</b>තථයහ” ඒ දුඃඛාදිය එයට විරුද්ධ අදුඃඛාදිය නොවන හෙයින් “<b>අවිතථය හ</b>” දුඃඛාදිය සමුදයාදි අන්‍ය සත්‍යයකට නො පෙරළෙන හෙයින් “<b>අනඤ්ඤථයහ</b>”යි මෙසේ මේ ලක්‍ෂණයෙන් යුක්ත හෙයින් මේ සතර සත්‍යයෝ <b>ආර්‍ය්‍ය සත්‍යයහයි</b> කියනු ලැබෙත්.</p>
  <p>මේය නිර්වචන නම්.</p>
  <ol class="footnotes">
    <li id="footnote-524">
      <p> සං:නි: සච්චසංයුත්තක 1082 <a href="#footnote-ref-524">↑</a></p>
    </li>
    <li id="footnote-525">
      <p> සං:නි: සච්චසංයුත්තක 1083 <a href="#footnote-ref-525">↑</a></p>
    </li>
    <li id="footnote-526">
      <p> සං:නි: සච්චසංයුත්තක 1082 <a href="#footnote-ref-526">↑</a></p>
    </li>
    <li id="footnote-527">
      <p> සං:නි: සච්චසංයුත්ත 1083 <a href="#footnote-ref-527">↑</a></p>
    </li>
  </ol>
  <nav class="bottom"><a class="button prev" href="18-2-1.html"><i class="material-icons">arrow_back</i>1. විභාග වශයෙන්</a><a class="button next" href="18-2-3.html">3. ලක්‍ෂණාදි වසයෙන් <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>