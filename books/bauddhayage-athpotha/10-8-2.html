<!DOCTYPE html>
<html>
<head>
    <meta charset="UTF-8">
    <title>පැරණි සැදැහැතියන් ගෞරවයෙන් බණ ඇසූ සැටි - බෞද්ධයාගේ අත්පොත</title>
    <meta name="description" content="බෞද්ධයාගේ අත්පොත - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="පැරණි සැදැහැතියන් ගෞරවයෙන් බණ ඇසූ සැටි - බෞද්ධයාගේ අත්පොත"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="bauddhayage-athpotha" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#10-8-2"><i class="material-icons">toc</i>බෞද්ධයාගේ අත්පොත</a><i class="material-icons">navigate_next</i><a class="button" href="10.html">දශ පුණ්‍ය ක්‍රියා වස්තු</a><i class="material-icons">navigate_next</i><a class="button" href="10-8.html">8. ධර්ම ශ්‍ර‍වණය</a></nav>
  <div class="heading-bar">
    <h3>පැරණි සැදැහැතියන් ගෞරවයෙන් බණ ඇසූ සැටි</h3><i class="material-icons star-icon undefined" data-bookmark="{&quot;ids&quot;:[10,8,2],&quot;headings&quot;:[&quot;දශ පුණ්‍ය ක්‍රියා වස්තු&quot;,&quot;8. ධර්ම ශ්‍ර‍වණය&quot;,&quot;පැරණි සැදැහැතියන් ගෞරවයෙන් බණ ඇසූ සැටි&quot;],&quot;book&quot;:{&quot;name&quot;:&quot;බෞද්ධයාගේ අත්පොත&quot;,&quot;folder&quot;:&quot;bauddhayage-athpotha&quot;}}">star_outline</i><i class="material-icons share-icon" file-name="10-8-2.html">share</i>
  </div>
  <p>මේ ලක්දිව අනුරාධපුරයේ <b>කාල බුද්ධරක්ඛිත</b> තෙරුන් වහන්සේ විසින් කළු තිඹිරි ගස යට කාලකාරාම සූත්‍රයෙන් රාත්‍රිය මුළුල්ලෙහි දෙසූ ධර්මය <b>සැදැහැතිස්</b> රජතුමා බණ අසන පිරිසෙන් පිටත අඳුරේ සිට ගෙන සිටි පිය නො සොලවා රාත්‍රිය මුළුල්ලේ ම ගෞරවයෙන් ඇසී ය.</p>
  <p><b>ගවරවාල අඞ්ගණයෙහි</b> එක්තරා පිණ්ඩපාතික ස්ථවිරයන් වහන්සේ කෙනෙක් රාත්‍රියේ පිරිසෙන් පිටත සිට බණ අසන්නාහු සර්පයකු විසින් දෂ්ට කරන ලදහ. උන් වහන්සේ තමන්ට වූ විපත කිසිවකුට නො දන්වා බණ හමාර කරන තුරු බණ ඇසූහ.</p>
  <p>අත දරුවා ද ගෙන සිතුල්පව් විහාරයට ගොස් දරුවා ගසක් මුල නිදි කරවා බණ ඇසූ ස්ත්‍රියක් දරුවා සර්පයකු විසින් දෂ්ට කර යනු දැක ද ඒ බව කිසිවකුට නො දන්වා ගෞරවයෙන් රාත්‍රිය මුළුල්ලෙහි ම බණ ඇසුවා ය.</p>
  <p><b>මාගම තිස්ස මහා විහාරයේ විසූ</b> තරුණ භික්ෂූන් වහන්සේ කෙනෙක් වෙස්සන්තර ජාතකය ඇසීමට පයින් ම නව යොදුන් මඟ ගෙවා දිගා වැවට ගිය හ.</p>
  <p><b>උල්ලභ කෝල කණ්ණික</b> නැමති ගම ස්ත්‍රියක බණ අසනු පිණිස එක් දිනකින් ම පස් යොදුන් මඟ ගෙවා පයින් ම ගමන් කොට රාත්‍රිය මුළුල්ලේ ම බණ ඇසුවා ය.</p>
  <nav class="bottom"><a class="button prev" href="10-8-1.html"><i class="material-icons">arrow_back</i>බණ ඇසීමේ අනුසස්</a><a class="button next" href="10-9.html">9. ධර්ම දේශනය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>