<!DOCTYPE html>
<html>
<head>
    <meta charset="UTF-8">
    <title>ආහාර පිදීමේ ආනිසංස - කර්ම විපාක</title>
    <meta name="description" content="කර්ම විපාක - රිදියගම සුධම්මාභිවංශ හිමි">
    <meta property="og:type" content="article">
    <meta property="og:title" content="ආහාර පිදීමේ ආනිසංස - කර්ම විපාක"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="karma-vipaka" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#8-7"><i class="material-icons">toc</i>කර්ම විපාක</a><i class="material-icons">navigate_next</i><a class="button" href="8.html">කුසල විපාක</a></nav>
  <div class="heading-bar">
    <h2>ආහාර පිදීමේ ආනිසංස</h2><i class="material-icons star-icon undefined" data-bookmark="{&quot;ids&quot;:[8,7],&quot;headings&quot;:[&quot;කුසල විපාක&quot;,&quot;ආහාර පිදීමේ ආනිසංස&quot;],&quot;book&quot;:{&quot;name&quot;:&quot;කර්ම විපාක&quot;,&quot;folder&quot;:&quot;karma-vipaka&quot;}}">star_outline</i><i class="material-icons share-icon" file-name="8-7.html">share</i>
  </div>
  <p><b>මෝඝරාජ හිමි</b> පෙර අත්ථදස්සී බුදුරජුන්ට තැම්පත් සිතින් නුවණ යොදා දඬුවැල් බෑයක් පුජා කළ පිනින් දාහතර වාරයක් සක් දෙවිඳු වුණා. පන්සිය වාරයක් සක්විති රජ වුණා. අටවිසි වතාවක් පෘථිවි රාජ්‍ය ලැබුවේය. අවසානයේ මේ පින නිවනට ද උපනිශ්‍රය වුණේ ය.</p>
  <p><b><em>(අපදාන පාලි 35 වන අපදානය)</em></b></p>
  <p><b>අධිමුත්ත හිමි </b>අත්ථදස්සී බුදුරජාණන් වහන්සේ ප්‍රධාන මහා සංඝරත්නයට උක්ගස් දානයක් දුන් පිනින් කල්ප එක්දාස් අට සීයක් දුගතිගාමී නොවූ බව අපදාන පාලියේ සඳහන් වේ.</p>
  <p> <b><em>(අපදාන පාලි 36 වන අපදානය)</em></b></p>
  <p><b>කටච්ජුභික්ඛා දායිකා තෙරණිය</b> පෙර එක් ජීවිතයක තිස්ස බුදු රජුන්ට එක් දන් හැන්දක් පිදූ පිනින් තිස් හය වාරයක් සක් දෙවිඳුගේ මෙහෙසිය වූවා ය. පනස් වතාවක් සක්විති රජුට අග මෙහෙසිය වුවා ය.</p>
  <p><b><em>(07 වන ථේරී අපදානය)</em></b></p>
  <p><b>උප්පල දායිකා තෙරණිය</b> පියුමතුරා බුදුසමයෙහි එක් භික්ෂුවකට පිණ්ඩපාත දානයක් හා වස්ත්‍රයක් පුදා දහස් වතාවක් සක් දෙවිඳුගේ මෙහෙසිය වූ අතර දහස් වතාවක් සක්විති මෙහෙසිය වූවා ය. එසේම භික්ෂා දානය හේතුවෙන් එතුමියට සසර දී මෙම විපාකයන් ලැබී ඇත්තා හ.</p>
  <p><b><em>(අපදාන පාලි උප්පලදායිකා අපදානය)</em></b></p>
  <ul>
    <li> පැහැපත් වී ඉපදේ.</li>
    <li> විශිෂ්ඨ රූප සම්පත් ලැබේ.</li>
    <li> දැකුම්කළු කෙනෙක් වේ.</li>
    <li> උසස් කුලවල උපදියි.</li>
    <li> සර්වාංග සම්පන්න ශෝභමාන රූප සම්පත් ලැබේ.</li>
  </ul>
  <p>ඒ වාගේ ම ආයුෂ, වර්ණය, සැපය, බලය, නුවණ, යසස් භාවය යන ආනිසංස ලැබෙන බව ධර්මයෙහි සඳහන් කොට ඇත්තේ ය.</p>
  <nav class="bottom"><a class="button prev" href="8-6.html"><i class="material-icons">arrow_back</i>ධර්මශ්‍රවණානිසංස</a><a class="button next" href="8-8.html">ඉදිකටු පූජාවේ ආනිසංස <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>