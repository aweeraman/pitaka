<!DOCTYPE html>
<html>
<head>
    <meta charset="UTF-8">
    <title>undefined - අභිධර්ම චන්ද්‍රිකාව</title>
    <meta name="description" content="අභිධර්ම චන්ද්‍රිකාව - මාතර ශ්‍රී ධර්මවංශ හිමි">
    <meta property="og:type" content="article">
    <meta property="og:title" content="undefined - අභිධර්ම චන්ද්‍රිකාව"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="abhidharma-chandrikava" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#9-20"><i class="material-icons">toc</i>අභිධර්ම චන්ද්‍රිකාව</a><i class="material-icons">navigate_next</i><a class="button" href="9.html"></a></nav>
  <div class="heading-bar">
    <h2></h2><i class="material-icons star-icon undefined" data-bookmark="{&quot;ids&quot;:[9,20],&quot;headings&quot;:[null,null],&quot;book&quot;:{&quot;name&quot;:&quot;අභිධර්ම චන්ද්‍රිකාව&quot;,&quot;folder&quot;:&quot;abhidharma-chandrikava&quot;}}">star_outline</i><i class="material-icons share-icon" file-name="9-20.html">share</i>
  </div>
  <p><b>6. </b>නාමරූප නාමරූපයන්ට අධිපති, සහජාත, අඤ්ඤමඤ්ඤ, නිස්සය, ආහාර, ඉන්ද්‍රිය, විප්පයුත්ත, අත්‍ථි, අවිගත යන නව ප්‍රත්‍යයයෙන් සුදුසු පරිදි ප්‍රත්‍යය වන්නේ ය<b>. මෙහි සුදුසු පරිදි යනු විශේෂයෙන් සිහි කටයුතු යි. වෙන් වෙන් වැ දැක්වූ කල්හි තේරුම් ගැනීම පහසු බැවින් එසේ දක්වනු ලැබේ.</b></p>
  <p>නාමරූප නාමරූපයන්ට අධිපති ප්‍රත්‍යයයෙන් ප්‍රත්‍යය වේ<b>. අධිපති ප්‍රත්‍යය යට දක්වන ලදි. මෙහි තව ද ස්වල්පයෙක් දක්වනු ලැබේ. අධිපති වනාහි ආලම්බනාධිපති සහජාතාධිපති ය යි දෙ වැදෑරුමි. ගරු කත ආලම්බන ආලම්බනාධිපතිය. එය නාමයට පමණක් ප්‍රත්‍යය වේ. කුශල, අකුශල, අව්‍යාකෘත කුශලාදීන්ට ආලම්බනාධිපති ප්‍රත්‍යයයෙන් ප්‍රත්‍යය වන සැටි බලනු. දන් දී, සිල් සමාදන් වැ ඒ දානාදිය ගරු කොටැ අරමුණු කරන විට ද, පෙර කළ පින් ගරු කොටැ අරමුණු කරන විට ද, ධ්‍යානයෙන් නැඟී ඒ ධ්‍යාන ගරු කොටැ අරමුණු කරන විට ද, ශෛක්‍ෂයන් ගොත්‍රභූ වොදාන ගරු කොට අරමුණු කරන විට ද කුශල කුශලයන්ට ආලම්බනාධිපති ප්‍රත්‍යයයෙන් ප්‍රත්‍යය වේ. දන් දීම් ආදිය කොටැ ඒ ගරු කොටැ ගෙන ආස්වාදන අභිනන්‍දන, රාගාදිය උපදවන විට කුශල අකුශලයන්ට ආලම්බනාධිපති ප්‍රත්‍යයයෙන් ප්‍රත්‍යය වේ. රහතන් මාර්ගයෙන් නැගී ඒ මාර්ගය ගරු කොටැ අරමුණු කරන විට කුශල අව්‍යාකෘතයන්ට ආලම්බනාධිපති ප්‍රත්‍යයයෙන් ප්‍රත්‍යය වේ. අකුශලාදීන්ට ආලම්බනාධිපති වන සැටි ද මේ නියායෙන් සලකනු. සහජාත වූ ඡන්‍දාදි අධිපති ධර්ම සතර සහජාත වූ නාමරූපයන්ට සහජාත අධිපති ප්‍රත්‍යයයෙන් ප්‍රත්‍යය වේ. විස්තර යට දක්වන ලදි. මෙසේ නාමරූප නාමරූපයන්ට අධිපති ප්‍රත්‍යයයෙන් ප්‍රත්‍යය වේ.</b></p>
  <p>නාමරූප නාමරූපයන්ට සුදුසු පරිදි සහජාත ප්‍රත්‍යයයෙන් ප්‍රත්‍යය වේ<b>. සහජාත ප්‍රත්‍යය යට දක්වන ලදි. චිත්ත චෛතසික අන්‍යොන්‍යයන්ට හා සහජාත රූපයන්ට ද, මහාභූත අන්‍යොන්‍යයන්ට හා උපාදාරූපයන්ට ද ප්‍රතිසන්ධි ක්‍ෂණයෙහි වස්තු විපාක අන්‍යොන්‍යයන්ට ද සහජාත ප්‍රත්‍යයයෙන් ප්‍රත්‍යය වේ. මෙයින් සහජාත ත්‍රිවිධ වූ සැටි ද සලකනු.</b></p>
  <p>නාමරූප නාමරූපයන්ට සුදුසු පරිදි<b> අඤ්ඤමඤ්ඤ </b>ප්‍රත්‍යයයෙන් ප්‍රත්‍යය වේ<b>. අඤ්ඤමඤ්ඤ ප්‍රත්‍යය ද යට දක්වන ලදි. චිත්ත චෛතසික අන්‍යොන්‍යයන්ට ද, මහා භූත අන්‍යොන්‍යයන්ට ද, වස්තු විපාක අන්‍යොන්‍යයන්ට ද අඤ්ඤමඤ්ඤ ප්‍රත්‍යයයෙන් ප්‍රත්‍යය වේ. මෙයින් එය ත්‍රිවිධ වූ සැටි ද සලකනු.</b></p>
  <p>නාමරූප නාමරූපයන්ට සුදුසු පරිදි නිස්සය ප්‍රත්‍යයයෙන් ප්‍රත්‍යය වේ<b>. නිස්සය ප්‍රත්‍යය ද යට දක්වන ලදි. චිත්ත චෛතසික අන්‍යොන්‍යයන්ට හා සහජාත රූපයන්ට ද මහාභූත අන්‍යොන්‍යයන්ට හා උපාදාරූපයන්ට ද, චක්‍ෂුරාදි වස්තු සය චක්ඛුවිඤ්ඤාණාදී සප්ත විඥාන ධාතූන්ට ද, නිස්සය ප්‍රත්‍යයයෙන් ප්‍රත්‍යය වේ. මෙයින් එ ද ත්‍රිවිධ වූ සැටි සලකනු.</b></p>
  <p>නාමරූප නාමරූපයන්ට සුදුසු පරිදි ආහාර ප්‍රත්‍යයයෙන් ප්‍රත්‍යය වේ<b>. ආහාර ප්‍රත්‍යය ද යට දක්වන ලදි. කබලීකාරාහාර මේ කයට ද ඵස්සාදි අරූපාහාර තුන සහජාත නාමරූපයන්ට ද ආහාර ප්‍රත්‍යයයෙන් ප්‍රත්‍යය වේ. මෙයින් ආහාර ප්‍රත්‍යය ද්විවිධ වූ සැටි සලකනු.</b></p>
  <p>නාමරූප නාමරූපයන්ට සුදුසු පරිදි ඉන්ද්‍රිය ප්‍රත්‍යයයෙන් ප්‍රත්‍යය වේ<b>. ඉන්‍ද්‍රිය ප්‍රත්‍යය ද යට දක්වන ලදි. චක්ඛුන්‍ද්‍රියාදි ඉන්‍ද්‍රිය පස චක්ඛුවිඤ්ඤාණාදි දෙපස්විඤ්ඤාණයන්ට ද රූප ජීවිතින්‍ද්‍රිය කර්මජ රූපයන්ට ද, මනින්‍ද්‍රියාදි අරූප ඉන්‍ද්‍රිය සහජාත නාමරූපයන්ට ද ඉන්‍ද්‍රිය ප්‍රත්‍යයයෙන් ප්‍රත්‍යය වේ. මෙයින් ඉන්‍ද්‍රිය ප්‍රත්‍යය ත්‍රිවිධ වූ සැටි ද සලකනු.</b></p>
  <p>නාමරූප නාමරූපයන්ට සුදුසු පරිදි විප්‍රයුක්ත ප්‍රත්‍යයයෙන් ප්‍රත්‍යය වේ<b>. විප්‍රයුක්ත ප්‍රත්‍යය ද යට දක්වන ලදි. ප්‍රතිසන්‍ධි ක්‍ෂණයෙහි හෘදය වස්තුව විපාකයන්ට සහජාත විප්‍රයුක්ත වශයෙන් ද, චිත්ත චෛතසික සහජාත රූපයන්ට සහජාත විප්‍රයුක්ත වශයෙන් හා ඒ චිත්ත චෛතසික පළමු පහළ වූ මේ කයට පච්ඡාජාත විප්‍රයුක්ත වශයෙන් ද චක්‍ෂුරාදි වස්තු සය ප්‍රවෘත්ති කාලයෙහි චක්ඛුවිඤ්ඤාණාදි සප්ත විඥානයන්ට පුරෙජාත විප්‍රයුක්ත වශයෙන් ද ප්‍රත්‍යය වේ. මෙයින් විප්‍රයුක්ත ප්‍රත්‍යය සහජාත විප්‍රයුක්ත, පුරෙජාත විප්‍රයුක්ත, පශ්වාජ්ජාත විප්‍රයුක්ත වශයෙන් ත්‍රිවිධ වූ සැටි ද සලකනු.</b></p>
  <p>නාමරූප නාමරූපයන්ට සුදුසු පරිදි අස්ති ප්‍රත්‍යයයෙන් ප්‍රත්‍යය වේ<b>. අස්ති ප්‍රත්‍යය ද යට දක්වන ලදි. ඒ වනාහි සහජාත අස්ති, පුරෙජාත අස්ති, පච්ඡාජාත අස්ති, ආහාර අස්ති, ඉන්ද්‍රිය අස්ති ය යි පඤ්චවිධ වේ. සහජාත අස්තිය ද සහජාත ප්‍රත්‍යයට කී පරිදි තුන් ආකාර යි. එක් වැ හටගැනීම් වශයෙන් ඇත්තේ ය යනු එහි අර්ථ යි. පුරෙජාත අස්ති ද පුරෙජාත ප්‍රත්‍යයට කී පරිදි දෙ ආකාර යි. පළමු උපදීම් වශයෙන් ඇත්තේ ය යනු එහි අර්ථ යි. පච්ඡාජාත අස්ති ද පශ්වාජ්ජාත ප්‍රත්‍යයට කී පරිදි එක විධ ය. පසු වැ හටගැනීම් වශයෙන් ඇත්තේ ය යනු එහි අර්ථ යි. ආහාර අස්ති යන්නෙන් කබලීකාරාහාර ගන්නේ ය. </b>“කබලීකාරො ආහාරො ඉමස්ස කායස්ස අත්‍ථිපච්චයෙන පච්චයො”<b> යනු පට්ඨාන යි. ඉන්ද්‍රිය අස්ති යන්නෙන් රූප ජීවිතින්‍ද්‍රිය ගන්නේ ය</b>. “රූපජීවිතින්ද්‍රියං කටත්තා රූපානං අත්‍ථිපච්චයෙන පච්චයො”<b> යනු </b>පට්ඨාන<b> යි. ඒ දෙක ද එකවිට ය. විස්තර </b>පට්ඨාන පඤ්හවාරයෙහි<b> ය. සිහියෙන් සලකා උගත යුතු යි.</b></p>
  <p>නාමරූප නාමරූපයන්ට අවිගත ප්‍රත්‍යයයෙන් ප්‍රත්‍යය වේ<b>. එ ද යට දැක්විණි. සහජාත අවිගත, පුරෙජාත අවිගත, පච්ඡාජාත අවිගත, ආහාර අවිගත, ඉන්ද්‍රිය අවිගත යයි අවිගත ප්‍රත්‍යය ද පඤ්චවිධ වේ. සියල්ල අස්ති ප්‍රත්‍යය බඳු යි.</b></p>
  <div class="gatha">
    <p><b>“සහජාතං පුරෙජාතං පච්ඡාජාතං ච සබ්බථා</b></p>
    <p><b>කබලීකාරො ආහාරො රූපජීවිතමිච්චයං</b></p>
    <p><b>පංචවිධො හොති අත්ථිපච්චයො ච අවිගතපච්චයො ච.”</b></p>
  </div>
  <p><b>යනු සඞ්ග්‍රහ ගාථා යි.</b></p>
  <p><b>මෙසේ නාමරූප නාමරූපයන්ට අධිපති සහජාතාදි නව ප්‍රත්‍යයයෙන් ප්‍රත්‍යය වන්නේ යි.</b></p>
  <div class="gatha">
    <p><b>“ඡද්ධා නාමං තූ නාමස්ස පංචධා නාමරූපිනං</b></p>
    <p><b>එකධා පුන රූපස්ස රූපං නාමස්ස චෙකධා</b></p>
    <p><b>පඤ්ඤත්ති නාමරූපානි නාමස්ස දුවිධා ද්වයං</b></p>
    <p><b>ද්වයස්ස නවධා චෙති ඡබ්බිධා පච්චයා කථං”</b></p>
  </div>
  <p><b>යනු සංග්‍රහ යි.</b></p>
  <p><b>නාමය නාමයට ස ආකාරයෙකින් ද, නාමය නාමරූපයන්ට පස් ආකාරයෙකින් ද, නාමය රූපයට එක් ආකාරයෙකින් ද, රූපය නාමයට එක් ආකාරයෙකින් ද පඤ්ඤත්ති නාමරූප නාමරූප නාමයට දෙ ආකාරයෙකින් ද නාමරූප නාමරූපයන්ට නවාකාරයෙකින් ද ප්‍රත්‍යය වේ. මෙයින් ප්‍රත්‍යය ක්‍රම ෂඩ්විධ විය. මේ පාඩම් දෙකින් දැක්වුණේ මේ බව දත යුතුයි.</b></p>
  <div class="subhead">
    <p>ප්‍රශ්න.</p>
  </div>
  <ol>
    <li><b>නාමරූප නාමරූපයන්ට කෙතෙක් ප්‍රත්‍යයන්ගෙන් ප්‍රත්‍යය වේ ද? ඒ කවරහු ද?</b></li>
    <li><b>නාමරූප නාමරූපයන්ට අධිපති, සහජාත, අඤ්ඤමඤ්ඤ ප්‍රත්‍යයන්ගෙන් ප්‍රත්‍යය වන සැටි දක්වනු.</b></li>
    <li><b>නාමරූප නාමරූපයන්ට නිස්සය, ආහාර, ඉන්ද්‍රිය ප්‍රත්‍යයන්ගෙන් ප්‍රත්‍යය වන සැටි දක්වනු.</b></li>
    <li><b>නාමරූප නාමරූපයන්ට විප්පයුත්ත අත්‍ථි, අවිගත ප්‍රත්‍යයන්ගෙන් ප්‍රත්‍යය වන සැටි දක්වනු.</b></li>
    <li><b>ෂඩ්විධ සංග්‍රහ ගාථා ලියනු.</b></li>
  </ol>
  <nav class="bottom"><a class="button prev" href="9-19.html"><i class="material-icons">arrow_back</i>19. සූවිසි පට්ඨාන පිළිබඳ ෂඩ්විධ සඞ්ග්‍රහය.</a><a class="button next" href="9-21.html">21. පට්ඨාන ප්‍රත්‍යය සංග්‍රහ. <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>