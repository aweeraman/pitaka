<!DOCTYPE html>
<html>
<head>
    <meta charset="UTF-8">
    <title>සීමා සමූහනන, සීමා සම්මුති පිළිබඳ කර්ම වාක්‍යය. - විනය කර්ම</title>
    <meta name="description" content="විනය කර්ම - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="සීමා සමූහනන, සීමා සම්මුති පිළිබඳ කර්ම වාක්‍යය. - විනය කර්ම"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vinaya-karma" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#29"><i class="material-icons">toc</i>විනය කර්ම</a><i class="material-icons">navigate_next</i></nav>
  <div class="heading-bar">
    <h1>සීමා සමූහනන, සීමා සම්මුති පිළිබඳ කර්ම වාක්‍යය.</h1><i class="material-icons star-icon undefined" data-bookmark="{&quot;ids&quot;:[29],&quot;headings&quot;:[&quot;සීමා සමූහනන, සීමා සම්මුති පිළිබඳ කර්ම වාක්‍යය.&quot;],&quot;book&quot;:{&quot;name&quot;:&quot;විනය කර්ම&quot;,&quot;folder&quot;:&quot;vinaya-karma&quot;}}">star_outline</i><i class="material-icons share-icon" file-name="29.html">share</i>
  </div>
  <div class="subhead">
    <p>තිචීවරෙන අවිප්පවාස සීමා සමූහනනය.</p>
  </div>
  <div class="largefont">
    <p>සුණාතු මෙ භන්තෙ! සඞ්ඝො, යො සො සඞ්ඝෙන තිචීවරෙන අවිප්පවාසො සම්මතො, යදි සඞ්ඝස්ස පත්තකල්ලං සඞ්ඝො තං තිචීවරෙන අවිප්පවාසං සමූහනෙය්‍ය. එසා ඤත්ති.</p>
    <p>සුණාතු මෙ භන්තෙ! සඞ්ඝො, යො සො සඞ්ඝෙන තිචීවරෙන අවිප්පවාසො සම්මතො. සඞ්ඝො තං තිචීවරෙන අවිප්පවාසං සමූහන්ති. යස්සායස්මතො ඛමති එතස්ස තිචීවරෙන අවිප්පවාසස්ස සමුග්ඝාතො, සො තුණ්හස්ස, යස්ස නක්ඛමති, සො භාසෙය්‍ය.</p>
    <p>සමූහතො සො සඞ්ඝෙන තිචීවරෙන අවිප්පවාසො, ඛමති සඞ්ඝස්ස, තස්මා තුණ්හී. එවමෙතං ධාරයාමි.</p>
  </div>
  <div class="subhead">
    <p>සමාන සංවාස සීමා සමූහනනය.</p>
  </div>
  <div class="largefont">
    <p>සුණාතු මෙ භන්තෙ! සඞ්ඝො, යා සා සඞ්ඝෙන සීමා සම්මතා සමානසංවා එකූපොසථා, යදි සඞ්ඝස්ස පත්තකල්ලං, සඞ්ඝො තං සීමං සමුහනෙය්‍ය සමානසංවාසං එකූපොසථං. එසා ඤත්ති.</p>
    <p>සුණාතු මෙ භන්තෙ! සඞ්ඝො. යා සා සඞ්ඝෙන සීමා සම්මතා සමාන සංවාසා එකූපොසථා. සඞ්ඝො තං සීමං සමූහන්ති සමානසංවාසං එකූපොසථං. යස්සායස්මතො ඛමති, එතිස්සා සීමාය සමානසංවාසාය එකූපොසථාය සමුග්ඝාතො. සො තුණ්හස්ස. යස්ස නක්ඛමති. සො භාසෙය්‍ය.</p>
    <p>සමූහතා සා සීමා සඞ්ඝෙන සමාන සංවාසා එකූපොසථා, ඛමති සඞ්ඝස්ස, තස්මා තුණ්හී. එවමෙතං ධාරයාමි.</p>
  </div>
  <div class="subhead">
    <p>සීමා සම්මුතියේදී නිමිත්ත කීර්තනය</p>
  </div>
  <p><b>පුරත්‍ථිමාය දිසාය කිං නිමිත්තං?</b></p>
  <p> ප‍ාසාණො භන්තෙ.</p>
  <p><b>එසො පාසාණො නිමිත්තං.</b></p>
  <p><b>පුරත්‍ථිමාය අනුදිසාය කිං නිමිත්තං?</b></p>
  <p> පාසාණො භන්තෙ.</p>
  <p><b>එසො පාසාණො නිමිත්තං.</b></p>
  <p><b>දක්ඛිණාය දිසාය කිං නිමිත්තං?</b></p>
  <p> පාසාණො භන්තෙ.</p>
  <p><b>එසො පාසාණො නිමිත්තං.</b></p>
  <p><b>දක්ඛිණාය අනුදිසාය කිං නිමිත්තං?</b></p>
  <p> පාසාණො භන්තෙ.</p>
  <p><b>එසො පාසාණො නිමිත්තං.</b></p>
  <p><b>පච්ඡිමාය දිසාය කිං නිමිත්තං?</b></p>
  <p> පාසාණො භන්තෙ.</p>
  <p><b>එසො පාසාණො නිමිත්තං.</b></p>
  <p><b>පච්ඡිමාය අනුදිසාය කිං නිමිත්තං?</b></p>
  <p> පාසාණො භන්තෙ.</p>
  <p><b>එසො පාසාණො නිමිත්තං.</b></p>
  <p><b>උත්තරාය දිසාය කිං නිමිත්තං?</b></p>
  <p> පාසාණො භන්තෙ.</p>
  <p><b>එසො පාසාණො නිමිත්තං.</b></p>
  <p><b>උත්තරාය අනුදිසාය කිං නිමිත්තං?</b></p>
  <p> පාසාණො භන්තෙ.</p>
  <p><b>එසො පාසාණො නිමිත්තං.</b></p>
  <p><b>පුරත්‍ථිමාය දිසාය කිං නිමිත්තං?</b></p>
  <p> පාසාණො භන්තෙ.</p>
  <p><b>එසො පාසාණො නිමිත්තං.</b></p>
  <div class="subhead">
    <p>සමාන සංවාස සීමා සම්මුතිය</p>
  </div>
  <div class="largefont">
    <p>සුණාතු මෙ භන්තෙ! සඞ්ඝො යාවතා සමන්තා නිමිත්තා කිත්තිතා, යදි සඞ්ඝස්ස පත්තකල්ලං, සඞ්ඝො එතෙහි නිමිත්තෙහි සීමං සම්මන්නෙය්‍ය, සමානසංවාසං එකූපොසථං. එසා ඤත්ති. </p>
    <p>සුණාතු මෙ භන්තෙ! සඞ්ඝො, යාවතා සමන්තා නිමිත්තා කිත්තිතා, සඞ්ඝො එතෙහි නිමිත්තෙහි සීමං සම්මන්නති සමානසංවාසං එකූපොසථං. යස්සායස්මතො ඛමති එතෙහි නිමිත්තෙහි සීමාය සම්මුති සමානසංවාසාය එකූපොසථාය. සො තුණ්හස්ස. යස්ස නක්ඛමති, සො භාසෙය්‍ය.</p>
    <p>සම්මතා සා සීමා සඞ්ඝෙන එතෙහි නිමිත්තෙහි සමානසංවාසා එකූපොසථා. ඛමති සඞ්ඝස්ස, තස්මා තුණ්හී. එවමෙතං ධාරයාමි.</p>
  </div>
  <div class="subhead">
    <p>අවිප්පවාස සීමා සම්මුතිය.</p>
  </div>
  <div class="largefont">
    <p>සුණාතු මෙ භන්තෙ! සඞ්ඝො, යා සා සඞ්ඝෙන සීමා සම්මතා සමානසංවාසා එකූපොසථා, යදි සඞ්ඝස්ස පත්තකල්ලං, සඞ්ඝො තං සීමං තිචීවරෙන අවිප්පවාසං සම්මන්න්‍යෙ ඨපෙත්‍වා ගාමඤ්ච ගාමුපචාරඤ්ච. එසා ඤත්ති.</p>
    <p>සුණාතු මෙ භන්තෙ! සඞ්ඝො, යා සං සඞ්ඝෙන සීමා සම්මතා සමානසංවාසා එකූපොසථා, සඞ්ඝො තං සීමං තිචීවරෙන අවිප්පවාසං සම්මන්නති ඨපෙත්‍වා ගාමඤ්ච ගාමූපචාරඤ්ච. යස්සායස්මතො ඛමති එතිස්සා සීමාය තිචීවරෙන අවිප්පවාසාය සම්මුති ඨපෙත්‍වා ගාමඤ්ච ගාමුපචාරඤ්ච. සො තුණ්හස්ස. යස්ස නක්ඛමති, සො භාසෙය්‍ය.</p>
    <p>සම්මතා සා සීමා සඞ්ඝෙන තිචීවරෙන අවිප්පවාසා ඨපෙත්‍වා ගාමඤ්ච ගාමූපචාරඤ්ච. ඛමති සඞ්ඝස්ස, තස්මා තුණ්හී. එවමෙතං ධාරයාමි.</p>
  </div>
  <nav class="bottom"><a class="button prev" href="28-2.html"><i class="material-icons">arrow_back</i>සීමා භූමි ශුද්ධිය.</a><a class="button next" href="30.html">කර්ම කාරක සඞ්ඝයෝ <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>