<!DOCTYPE html>
<html>
<head>
    <meta charset="UTF-8">
    <title>පඤ්චසත්තති සෙඛියා ධම්මා - උභය ප්‍රාතිමෝක්‍ෂය</title>
    <meta name="description" content="උභය ප්‍රාතිමෝක්‍ෂය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="පඤ්චසත්තති සෙඛියා ධම්මා - උභය ප්‍රාතිමෝක්‍ෂය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="ubhaya-prathimokshaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#4-7"><i class="material-icons">toc</i>උභය ප්‍රාතිමෝක්‍ෂය</a><i class="material-icons">navigate_next</i><a class="button" href="4.html">භික්ඛු පාතිමොක්ඛ පාළි</a></nav>
  <div class="heading-bar">
    <h2>පඤ්චසත්තති සෙඛියා ධම්මා</h2><i class="material-icons star-icon undefined" data-bookmark="{&quot;ids&quot;:[4,7],&quot;headings&quot;:[&quot;භික්ඛු පාතිමොක්ඛ පාළි&quot;,&quot;පඤ්චසත්තති සෙඛියා ධම්මා&quot;],&quot;book&quot;:{&quot;name&quot;:&quot;උභය ප්‍රාතිමෝක්‍ෂය&quot;,&quot;folder&quot;:&quot;ubhaya-prathimokshaya&quot;}}">star_outline</i><i class="material-icons share-icon" file-name="4-7.html">share</i>
  </div>
  <p>ඉමෙ ඛො පනායස්මන්තො සෙඛියා ධම්මා උද්දෙසං ආගච්ඡන්ති.</p>
  <p><b>1. පරිමණ්ඩලං නිවාසෙස්සාමීති සික්ඛා කරණීයා.</b></p>
  <p><b>2. පරිමණ්ඩලං පාරුපිස්සාමීති සික්ඛා කරණීයා.</b></p>
  <p><b>3. සුපටිච්ඡන්නො අන්තරඝරෙ ගමිස්සාමීති සික්ඛා කරණීයා.</b></p>
  <p><b>4. සුපටිච්ඡන්නො අන්තරඝරෙ නිසීදිස්සාමීති සික්ඛා කරණීයා.</b></p>
  <p><b>5. සුසංවුතො අන්තරඝරෙ ගමිස්සාමීති සික්ඛා කරණීයා.</b></p>
  <p><b>6. සුසංවුතො අන්තරඝරෙ නිසීදිස්සාමීති සික්ඛා කරණීයා.</b></p>
  <p><b>7. ඔක්ඛිත්තචක්ඛු අන්තරඝරෙ ගමිස්සාමීති සික්ඛා කරණීයා.</b></p>
  <p><b>8. ඔක්ඛිත්තචක්ඛු අන්තරඝරෙ නිසීදිස්සාමීති සික්ඛා කරණීයා.</b></p>
  <p><b>9. න උක්ඛිත්තකාය අන්තරඝරෙ ගමිස්සාමීති සික්ඛා කරණීයා.</b></p>
  <p><b>10. න උක්ඛිත්තකාය අන්තරඝරෙ නිසීදිස්සාමීති සික්ඛා කරණීයා.</b></p>
  <div class="subhead">
    <p>පරිමණ්ඩලවග්ගො පඨමො</p>
  </div>
  <p><b>1. න උජ්ජග්ඝිකාය අන්තරඝරෙ ගමිස්සාමීති සික්ඛා කරණීයා.</b></p>
  <p><b>2. න උජ්ජග්ඝිකාය අන්තරඝරෙ නිසීදිස්සාමීති සික්ඛා කරණීයා.</b></p>
  <p><b>3. අප්පසද්දො අන්තරඝරෙ ගමිස්සාමීති සික්ඛා කරණීයා.</b></p>
  <p><b>4. අප්පසද්දො අන්තරඝරෙ නිසීදිස්සාමීති සික්ඛා කරණීයා.</b></p>
  <p><b>5. න කායප්පචාලකං අන්තරඝරෙ ගමිස්සාමීති සික්ඛා කරණීයා.</b></p>
  <p><b>6. න කායප්පචාලකං අන්තරඝරෙ නිසීදිස්සාමීති සික්ඛා කරණීයා.</b></p>
  <p><b>7. න බාහුප්පචාලකං අන්තරඝරෙ ගමිස්සාමීති සික්ඛා කරණීයා.</b></p>
  <p><b>8. න බාහුප්පචාලකං අන්තරඝරෙ නිසීදිස්සාමීති සික්ඛා කරණීයා.</b></p>
  <p><b>9. න සීසප්පචාලකං අන්තරඝරෙ ගමිස්සාමීති සික්ඛා කරණීයා.</b></p>
  <p><b>10. න සීසප්පචාලකං අන්තරඝරෙ නිසීදිස්සාමීති සික්ඛා කරණීයා.</b></p>
  <div class="subhead">
    <p>උජ්ජග්ඝිකවග්ගො දුතියො</p>
  </div>
  <p><b>1. න ඛම්භකතො අන්තරඝරෙ ගමිස්සාමීති සික්ඛා කරණීයා.</b></p>
  <p><b>2. න ඛම්භකතො අන්තරඝරෙ නිසීදිස්සාමීති සික්ඛා කරණීයා.</b></p>
  <p><b>3. න ඔගුණ්ඨිකො අන්තරඝරෙ ගමිස්සාමීති සික්ඛා කරණීයා.</b></p>
  <p><b>4. න ඔගුණ්ඨිතො අන්තරඝරෙ නිසීදිස්සාමීති සික්ඛා කරණියා.</b></p>
  <p><b>5. න උක්කුටිකාය අන්තරඝරෙ ගමිස්සාමීති සික්ඛා කරණීයා.</b></p>
  <p><b>6. න පල්ලත්ථිකාය අන්තරඝරෙ නිසීදිස්සාමීති සික්ඛා කරණීයා.</b></p>
  <p><b>7. සක්කච්චං පිණ්ඩපාතං පටිග්ගහෙස්සාමීති සික්ඛා කරණීයා.</b></p>
  <p><b>8. පත්තසඤ්ඤී පිණ්ඩපාතං පටිග්ගහෙස්සාමීති සික්ඛා කරණීයා.</b></p>
  <p><b>9. සමසූපකං පිණ්ඩපාතං පටිග්ගහෙස්සාමීති සික්ඛා කරණීයා.</b></p>
  <p><b>10. සමතිත්තිකං පිණ්ඩපාතං පටිග්ගහෙස්සාමීති සික්ඛා කරණීයා.</b></p>
  <div class="subhead">
    <p>බම්භකතවග්ගො තතියො</p>
  </div>
  <p><b>1. සක්කච්චං පිණ්ඩපාතං භුඤ්ජිස්සාමීති සික්ඛා කරණීයා.</b></p>
  <p><b>2. පත්තසඤ්ඤී පිණ්ඩපාතං භුඤ්ජිස්සාමීති සික්ඛා කරණීයා.</b></p>
  <p><b>3. සපදානං පිණ්ඩපාතං භුඤ්ජිස්සාමීති සික්ඛා කරණීයා.</b></p>
  <p><b>4. සමසූපකං පිණ්ඩපාතං භුඤ්ජිස්සාමීති සික්ඛා කරණීයා.</b></p>
  <p><b>5. න ථූපකතො<sup><a href="#footnote-39" id="footnote-ref-39" class="footnote-ref">[1]</a></sup> ඔමද්දිත්වා පිණ්ඩපාතං භුඤ්ජිස්සාමීති සික්ඛා කරණීයා.</b></p>
  <p><b>6. න සූපං වා බ්‍යඤ්ජනං වා ඔදනෙන පටිච්ඡාදෙස්සාමි භීය්‍යොකම්‍යතං උපාදායාති සික්ඛා කරණීයා.</b></p>
  <p><b>7. න සූපං වා ඔදනං වා අගිලානො අත්තනො අත්ථාය විඤ්ඤාපෙත්වා භුඤ්ජිස්සාමීති සික්ඛා කරණීයා.</b></p>
  <p><b>8. න උජ්ඣානසඤ්ඤී පරෙසං පත්තං ඔලොකෙස්සාමීති සික්ඛා කරණියා.</b></p>
  <p><b>9. නාතිමහන්තං කබළං කරිස්සාමීති සික්ඛා කරණීයා.</b></p>
  <p><b>10. පරිමණ්ඩලං ආලොපං කරිස්සාමීති සික්ඛා කරණීයා.</b></p>
  <div class="subhead">
    <p>සක්කච්චවග්ගො චතුත්ථො</p>
  </div>
  <p><b>1. න අනාහටෙ කබළෙ මුඛද්වාරං විවරිස්සාමීති සික්ඛා කරණීයා.</b></p>
  <p><b>2. න භුඤ්ජමානො සබ්බං හත්ථං මුඛෙ පක්ඛිපිස්සාමීති සික්ඛා කරණීයා.</b></p>
  <p><b>3. න සකබළෙන මුඛෙන බ්‍යාහරිස්සාමීති සික්ඛා කරණීයා.</b></p>
  <p><b>4. න පිණ්ඩුක්ඛෙපකං භුඤ්ජිස්සාමීති සික්ඛා කරණියා.</b></p>
  <p><b>5. න කබළාවච්ඡෙදකං භුඤ්ජිස්සාමීති සික්ඛා කරණීයා.</b></p>
  <p><b>6. න අවගණ්ඩකාරකං භුඤ්ජිස්සාමීති සික්ඛා කරණීයා.</b></p>
  <p><b>7. න හත්ථනිද්ධූනකං භුඤ්ජිස්සාමීති සික්ඛා කරණීයා.</b></p>
  <p><b>8. න සිත්ථාවකාරකං භුඤ්ජිස්සාමීති සික්ඛා කරණීයා.</b></p>
  <p><b>9. න ජිව්හානිච්ඡාරකං භුඤ්ජිස්සාමීති සික්ඛා කරණීයා.</b></p>
  <p><b>10. න චපුචපුකාරකං භුඤ්ජිස්සාමීති සික්ඛා කරණීයා.</b></p>
  <div class="subhead">
    <p>කබළවග්ගො පඤ්චමො</p>
  </div>
  <p><b>1. න සුරුසුරුකාරකං භුඤ්ජිස්සාමීති සික්ඛා කරණීයා.</b></p>
  <p><b>2. න හත්ථනිල්ලෙහකං භුඤ්ජිස්සාමීති සික්ඛා කරණීයා.</b></p>
  <p><b>3. න පත්තනිල්ලෙහකං භුඤ්ජිස්සාමීති සික්ඛා කරණීයා.</b></p>
  <p><b>4. න ඔට්ඨනිල්ලෙහකං භුඤ්ජිස්සාමීති සික්ඛා කරණීයා.</b></p>
  <p><b>5. න සාමිසෙන හත්ථෙන පානීයථාලකං පටිග්ගහෙස්සාමීති සික්ඛා කරණීයා.</b></p>
  <p><b>6. න සසිත්ථකං පත්තධොවනං අන්තරඝරෙ ඡඩ්ඩෙස්සාමීති සික්ඛා කරණීයා.</b></p>
  <p><b>7. න ඡත්තපාණිස්ස අගිලානස්ස ධම්මං දෙසෙස්සාමීති සික්ඛා කරණීයා.</b></p>
  <p><b>8. න දණ්ඩපාණිස්ස අගිලානස්ස ධම්මං දෙසෙස්සාමීති සික්ඛා කරණීයා.</b></p>
  <p><b>9. න සත්ථපාණිස්ස අගිලානස්ස ධම්මං දෙසෙස්සාමීති සික්ඛා කරණීයා.</b></p>
  <p><b>10. න ආවුධපාණිස්ස අගිලානස්ස ධම්මං දෙසෙස්සාමීති සික්ඛා කරණීයා.</b></p>
  <div class="subhead">
    <p>සුරු සුරු වග්ගගො ඡට්ඨො</p>
  </div>
  <p><b>1. න පාදුකාරූළ්හස්ස අගිලානස්ස ධම්මං දෙසෙස්සාමීති සික්ඛා කරණීයා.</b></p>
  <p><b>2. න උපාහනාරූළ්හස්ස අගිලානස්ස ධම්මං දෙසෙස්සාමීති සික්ඛා කරණීයා.</b></p>
  <p><b>3. න යානගතස්ස අගිලානස්ස ධම්මං දෙසෙස්සාමීති සික්ඛා කරණීයා.</b></p>
  <p><b>4. න සයනගතස්ස අගිලානස්ස ධම්මං දෙසෙස්සාමීති සික්ඛා කරණීයා.</b></p>
  <p><b>5. න පල්ලත්ථිකාය නිසින්නස්ස අගිලානස්ස ධම්මං දෙසෙස්සාමීති සික්ඛා කරණීයා.</b></p>
  <p><b>6. න වෙඨිතසීසස්ස අගිලානස්ස ධම්මං දෙසෙස්සාමීති සික්ඛා කරණීයා.</b></p>
  <p><b>7. න ඔගුණ්ඨිතසීසස්ස අගිලානස්ස ධම්මං දෙසෙස්සාමීති සික්ඛා කරණීයා.</b></p>
  <p><b>8. න ඡමායං නිසීදිත්වා ආසනෙ නිසින්නස්ස අගිලානස්ස ධම්මං දෙසෙස්සාමීති සික්ඛා කරණීයා.</b></p>
  <p><b>9. න නීචෙ ආසනෙ නිසීදිත්වා උච්චේආසනෙ නිසින්නස්ස අගිලානස්ස ධම්මං දෙසෙස්සාමීති සික්ඛා කරණීයා.</b></p>
  <p><b>10. න ඨිතො නිසින්නස්ස අගිලානස්ස ධම්මං දෙසෙස්සාමීති සික්ඛා කරණීයා.</b></p>
  <p><b>11. න පච්ඡතො ගච්ඡන්තො පුරතො ගච්ඡන්තස්ස අගිලානො ධම්මං දෙසෙස්සාමීති සික්ඛා කරණීයා.</b></p>
  <p><b>12. න උප්පථෙන ගච්ඡන්තො පථෙන ගච්ඡන්තස්ස අගිලානස්ස ධම්මං දෙසෙස්සාමීති සික්ඛා කරණීයා.</b></p>
  <p><b>13. න ඨිතො අගිලානො උච්චාරං වා පස්සාවං වා කරිස්සාමීති සික්ඛා කරණීයා.</b></p>
  <p><b>14. න හරිතෙ අගිලානො උච්චාරං වා පස්සාවං වා ඛෙලං වා කරිස්සාමීති සික්ඛා කරණීයා.</b></p>
  <p><b>15. න උදකෙ අගිලානො උච්චාරං වා පස්සාවං වා ඛෙලං වා කරිස්සාමීති සික්ඛා කරණීයා.</b></p>
  <div class="subhead">
    <p>පාදුකවග්ගො සත්තමො</p>
  </div>
  <p>උද්දිට්ඨා ඛො ආයස්මන්තො සෙඛියා ධම්මා, තත්ථායස්මන්තෙ පුච්ඡාමි, කච්චිත්ථ පරිසුද්ධා? දුතියම්පි පුච්ඡාමි, කච්චිත්ථ පරිසුද්ධා? තතියම්පි පුච්ඡාමි, කච්චිත්ථ පරිසුද්ධා? පරිසුද්ධෙත්ථායස්මන්තො තස්මා තුණ්හී, එවමෙතං ධාරායාමීති.</p>
  <div class="subhead">
    <p>පඤ්චසත්තති සෙඛියා නිට්ඨිතා</p>
  </div>
  <ol class="footnotes">
    <li id="footnote-39">
      <p> ථූපතො (සීහල) <a href="#footnote-ref-39">↑</a></p>
    </li>
  </ol>
  <nav class="bottom"><a class="button prev" href="4-6.html"><i class="material-icons">arrow_back</i>චත්තාරො පාටිදෙසනීයා ධම්මා</a><a class="button next" href="4-8.html">සත්ත අධිකරණසමථා ධම්මා <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>