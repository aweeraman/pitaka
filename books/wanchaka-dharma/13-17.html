<!DOCTYPE html>
<html>
<head>
    <meta charset="UTF-8">
    <title>17. අපිසුණවාදිතා පතිරූපතාය අනත්ථකාමතා වඤ්චෙති - වඤ්චක හා චිත්තෝපක්ලේශ ධර්ම</title>
    <meta name="description" content="වඤ්චක හා චිත්තෝපක්ලේශ ධර්ම - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="17. අපිසුණවාදිතා පතිරූපතාය අනත්ථකාමතා වඤ්චෙති - වඤ්චක හා චිත්තෝපක්ලේශ ධර්ම"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="wanchaka-dharma" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#13-17"><i class="material-icons">toc</i>වඤ්චක හා චිත්තෝපක්ලේශ ධර්ම</a><i class="material-icons">navigate_next</i><a class="button" href="13.html">නෙත්ති ප්‍ර‍කරණාර්ථ කථාවේ දැක්වෙන වඤ්චක ධර්ම</a></nav>
  <div class="heading-bar">
    <h2>17. අපිසුණවාදිතා පතිරූපතාය අනත්ථකාමතා වඤ්චෙති</h2><i class="material-icons star-icon undefined" data-bookmark="{&quot;ids&quot;:[13,17],&quot;headings&quot;:[&quot;නෙත්ති ප්‍ර‍කරණාර්ථ කථාවේ දැක්වෙන වඤ්චක ධර්ම&quot;,&quot;17. අපිසුණවාදිතා පතිරූපතාය අනත්ථකාමතා වඤ්චෙති&quot;],&quot;book&quot;:{&quot;name&quot;:&quot;වඤ්චක හා චිත්තෝපක්ලේශ ධර්ම&quot;,&quot;folder&quot;:&quot;wanchaka-dharma&quot;}}">star_outline</i><i class="material-icons share-icon" file-name="13-17.html">share</i>
  </div>
  <p>කේලාම් නොකියන බවගේ ආකාරයෙන් අනර්ථකාමතාව වඤ්චා කෙරේ.</p>
  <p>කේලාම් කීමේ පාපය වනුයේ බිඳවීමේ අදහසින් එකකු පිළිබඳ කරුණක් අනෙකකුට කීමෙනි. කෙනකු පිළිබඳ කරුණක් තවත් කෙනකුගේ යහපත සලකා ගෙන කීම වරදක් නොවේ. කෙනකු තවත් කෙනකුට නපුරක් කරන්නට යන බව තමා දැනගත හොත් එයින් මිදීම පිණිස අනෙකාට හිතාධ්‍යාශයෙන් ඒ බව දැන්වීම සත්පුරුෂ ධර්මයකි. එබඳු කරුණුවලදී කේලාම් කීමෙන් වැළකෙමි යි සිතා තුෂ්ණිම්භූත නොවී ඒ බව අනෙකාට දැන්විය යුතුය. “අනුන්ට කුමන විපතක් වුවත් එයින් මට කම් නැතැ” යි යන අදහස හා අනුන් විපතට පත්වනු දක්නට කැමති බව ද සමහරුන්ගේ සන්තානයෙහි ඔවුන්ට නොදැනෙන තරමට සියුම් ලෙසට අනුශය ධාතුවක් වී පවතී. නවීන විද්‍යාධරයෝ එය <b>උපචිත්ත</b> යැයි කියති. අභිධර්මය නොදන්නෝ එය <b>භවාංගචිත්ත</b> යැයි ද කියති. අනුශය ධාතුවක් වශයෙන් පවත්නා ඒ අනර්ථකාමතාව සමහර විට සමහර කෙනකුගේ සිත්හි කේලාම් කීමෙන් වළකිනු කැමති බවගේ ආකාරයෙන් නැගී සිටින්නේ ය. එය රැවටුණු තැනැත්තේ තමාගේ ඒ අගුණය ම ගුණයක් කොට ගෙන කේලාම් කීමෙන් වැළකෙමි යි අනුන් විපතට පත්වන්නට හැර තුෂ්ණිම්භූත වන්නේ ය.</p>
  <nav class="bottom"><a class="button prev" href="13-16.html"><i class="material-icons">arrow_back</i>16. සච්චවාදිතා පතිරූපතාය පිසුනාවාචතා වඤ්චෙති</a><a class="button next" href="13-18.html">18. පියවාදිතා පතිරූපතාය චාටුකම්‍යතා වඤ්චෙති <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>