<!DOCTYPE html>
<html>
<head>
    <meta charset="UTF-8">
    <title>තෙරුවන් සරණ ගිය පළමු උපාසකයා - ගෞතම බුද්ධ චරිතය</title>
    <meta name="description" content="ගෞතම බුද්ධ චරිතය - බළන්ගොඩ ආනන්ද මෛත්‍රෙය හිමි">
    <meta property="og:type" content="article">
    <meta property="og:title" content="තෙරුවන් සරණ ගිය පළමු උපාසකයා - ගෞතම බුද්ධ චරිතය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="buddha-charithaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#8-7-1"><i class="material-icons">toc</i>ගෞතම බුද්ධ චරිතය</a><i class="material-icons">navigate_next</i><a class="button" href="8.html">පළමු වස ඉසිපතනයේ</a><i class="material-icons">navigate_next</i><a class="button" href="8-7.html">යසකුල පුත්‍රයා</a></nav>
  <div class="heading-bar">
    <h3>තෙරුවන් සරණ ගිය පළමු උපාසකයා</h3><i class="material-icons star-icon undefined" data-bookmark="{&quot;ids&quot;:[8,7,1],&quot;headings&quot;:[&quot;පළමු වස ඉසිපතනයේ&quot;,&quot;යසකුල පුත්‍රයා&quot;,&quot;තෙරුවන් සරණ ගිය පළමු උපාසකයා&quot;],&quot;book&quot;:{&quot;name&quot;:&quot;ගෞතම බුද්ධ චරිතය&quot;,&quot;folder&quot;:&quot;buddha-charithaya&quot;}}">star_outline</i><i class="material-icons share-icon" file-name="8-7-1.html">share</i>
  </div>
  <p> යස කුල පුතුගේ මවු ප්‍රාසාදයට නැග සිය පුතු නො දැක, සැමියා හට ඒ බව දැන්වූවා ය. සිටු ද පුතු සොයනු පිණිස සිවු දෙසට අසරු දූතයන් යවා තෙමේත් නික්ම යනුයේ, රන් මිරිවැඩිවල අඩි සටහන් දැක එය අනුව ගියේ, ඉසිපතනාරාමයට පැමිණියේ ය. ඈත එන ඔහු දුටු භාග්‍යවතුන් වහන්සේ සිටුහට යස කුලපුත්‍ර නො පෙනෙන්නට සැලැස් වූ සේකි. </p>
  <p> සිටු තෙමේ ද ආරාමයට පැමිණ “භාග්‍යවතුන් වහන්ස, දැන් ටිකකට පෙර මේ පැත්තට ආ යස කුලපුත්‍රයා දුටු සේක් දෝ”යි විතාළේ ය. “යස කුලපුතු දක්නා කැමැත්තෙහි නම්, ගෘහපතිය, ටිකක් මෙහි හිඳින්න. තව ටිකෙකින් මෙහි ම ඉන්නා යස කුලපුතු දැක්කැ හැකි” යි බුදුරජාණන් වහන්සේ වදාළ සේක. එ විටැ ගෘහපති තෙම “මෙහි ම ඉන්නා යස කුල පුතු දක්නෙමි” යි සිතා සතුටුව වැඳ එක් පැත්තෙකැ ඉඳ ගත්තේය. එසේ උන් ගෘහපතියාට භාග්‍යවතුන් වහන්සේ දාන කථාදී පිළිවෙළින් බණ වදාළ සේක. දේශනාවසානයේදී හේ සෝවාන් වූයේ, ඒ බව දන්වා වචනයෙන් ද තෙරුවන් සරණ ගියේ ය. ලොවැ තෙරුවන් සරණ ගිය පළමු උපාසකයා යස කුල පුතුගේ පියා වූ බරණැස් සිටුය. </p>
  <nav class="bottom"><a class="button prev" href="8-7.html"><i class="material-icons">arrow_back</i>යසකුල පුත්‍රයා </a><a class="button next" href="8-7-2.html">යස කුල පුතු පැවිදි වීම <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>