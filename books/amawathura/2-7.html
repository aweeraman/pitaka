<!DOCTYPE html>
<html>
<head>
    <meta charset="UTF-8">
    <title>undefined - අමාවතුර</title>
    <meta name="description" content="අමාවතුර - ගුරුළුගෝමී">
    <meta property="og:type" content="article">
    <meta property="og:title" content="undefined - අමාවතුර"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="amawathura" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#2-7"><i class="material-icons">toc</i>අමාවතුර</a><i class="material-icons">navigate_next</i><a class="button" href="2.html"></a></nav>
  <div class="heading-bar">
    <h2></h2><i class="material-icons star-icon undefined" data-bookmark="{&quot;ids&quot;:[2,7],&quot;headings&quot;:[null,null],&quot;book&quot;:{&quot;name&quot;:&quot;අමාවතුර&quot;,&quot;folder&quot;:&quot;amawathura&quot;}}">star_outline</i><i class="material-icons share-icon" file-name="2-7.html">share</i>
  </div>
  <p>ශ්‍රී ලංකාවිශ්ව විද්‍යාලයෙහි මහාචාර්ය, <b>ඩී.ඊ. හෙට්ටිආරච්චි</b> සූරීන් අමාවතුර පිණිසැ ලියූ කුඩා පදවැළක් ද කරහම්පිටිගොඩ පණ්ඩිත <b>සුමනසාර</b> ස්ථවිරයන් <b>දම්පියාටුවා</b> ගැටපදය පිණිසැ ලියූ පදවැළ ද අපට බෙහෙවින් වහල් වූ බව කියම්හ. අහංගම එළුකැටියෙහි බිම්බාරාම විහාරාධිපති, අහංගම <b>සිරි පඤ්ඤාවාස</b> මහාස්ථවිරයන් වහන්සේ වෙතිනුදු වැලිගම අග්‍රබොධිරාජමහා විහාරාධිපති ගාලුමාතර දෙ පළාතෙහි ප්‍රධාන සංඝාධිකරණ නායකධූර දරන, අප ගේ කලණමිත්, වලානේ <b>සිරි සද්ධාවාස</b> හිමිපාණන් වෙතිනුදු බොහෝ විට අටුවා ටීකා ලබා ගත් බව ද මෙහි සඳහන් කරම්හ. <b>විද්‍යාචන්ද්‍ර</b> පිරිවෙන්හි ආචාර්ය ධුරයක් දැරූ වග <b>ඤාණලොක</b> ස්ථවිරයෝ ද අපගේ ශිෂ්‍ය ආචාර්ය, <b>පාතේගම මංගල </b>ස්ථවිර නම ද පත පොතෙහි එන විෂමපාඨ එකතු කැරැලීමෙහි ලා බෙහෙවින් වහල් වූහ. සුප්‍රසිද්ධ පණ්ඩිත රත්නයක් වන ලබුගම ලංකානන්ද හිමිපාණන් හා සාකච්ඡා කරමින් මේ සංස්කරණයෙහි බොහෝ තැනක් සකස් කළ බව ද මුද්‍රණයෙහි දී ලිපි දොස් පහ කැරැලීම පිණිසැ ඔබ වෙහෙස දැරූ බව ද තියු පිරිනමමින් මෙහි සඳහන් කරම්හ. අප අමාවතුර හදාළ ළදරු අවදියෙහි මැ අප ගේ ධර්මාචාර්ය වැ සිටි, විදග්‍රෙසර, <b>විද්‍යාලංකාර</b> පිරිවෙන්හි ආචාර්ය, මාදෝවිට <b>ඤාණානන්ද</b> හිමිපාණන් අතින් ලත් සදුපදෙශ තෙල සංස්කරණයෙහි ලා එළිය දින. අද ඔබ ජීවතුන් අතර නැත ද, ඒ වහල මෙහි ලා සඳහන් කළ යුතු වේ. </p>
  <p>‘අමාවතුරෙහි සංස්කරණයක් කළ මැනැවැ’යි කලකට පෙරැ අපට ආරාධනයෙක් ලැබිණ. ඒ ආරාධනය කළාහු නම් ග්‍රන්ථකාරයකු වශයෙන් ප්‍රසිද්ධියක් දරන <b>ජයසේකර අබේරුවන්</b> නොතාරිස් රාළහාමිහු යැ. ඔවුන් ගේ ආරාධනයෙන් කළ සංස්කරණය මුද්‍රණය පිණිසැ දුන ද, එය නිමහම් නො දැකැ මැ නැවැතිණ. පසු වැ <b>අඛිරම් ගම්හේවා</b> මහතාණන් අතින් මෙහි ලා අපි මෙහෙයුම් ලදුම්හ. ඒ මහතා සියබසෙහි චතුරයකු වන හෙයිනුදු සියබස පණ සේ රක්නට වැර දරන හෙයිනුදු ඔහුගේ පාණ්ඩිත්‍යය කෙරෙහි අප තුළ මහත් සේ සැලැකිලි ඇති හෙයිනුදු ඒ ආරාධනය පිළිගෙන තෙල සංස්කරණය නිමහම් කළම්හ. මෙහි අගැ එන පදවැළ <b>අඛිරම් ගම්හේවා</b> මහතා වෙහෙස දරා සකස් කළ දැයක් බව ද මෙහි කියම්හ.</p>
  <p><b>විද්‍යාචන්ද්‍ර</b>පිරිවෙන්හි උපප්‍රධානාචාර්යය වූ, අප ගේ ධර්මාන්තෙවාසි පණ්ඩිත, යටියන <b>ජිනරතන භික්‍ෂු</b> නම දැරූ වෙහෙස නිසා මේ කෘතිය සාර්ථක වූ බව අවසාන වශයෙන් කියම්හ. ඒ භික්‍ෂු නම මුද්‍රණයෙහි දී වන ලිපි දොස් පහ කිරීමෙහිත් වරද තැන් දක්වා - ලීමෙහිත් වෙසෙසින් වියත් බව දැක්වියැ. අගැ එන ‘පදවැළ’ ගම්හේවා මහතා ලියුව ද, <b>පණ්ඩිත ජිනරතන</b> භික්‍ෂු නම යලි දු මුලැ සිට ලියා සකස් කළ සේ මනහර වි යැ. බෞද්ධලොකයා ගයන යසගී ඇති, <b>අග්ගමහාපණ්ඩිත බළන්ගොඩ ආනන්දමෛත්‍රෙය</b> මහානායක හිමිපාණන් අප ගේ සංස්කරණය ලොවට දෙමින් කළ ‘පටන්බස’ මෙහි එළියට හෙතු වෙයි. තෙල සංස්කරණය පළ කැරැ-ලීමෙහි ලා ඇම්.ඩී. ගුණසේන සමාගමයෙහි අධ්‍යක්‍ෂ <b>ඇම්.ඩී. සිරිසේන</b> මහතාණන් දැක් වූ වෙසෙස් සැළකිලි ද අප සිත් ගත් බව මෙහි සඳහන් කරම්හ.</p>
  <p><b>ඇම්.වයි හේමචන්ද්‍ර</b> මහතාණන් මෙහෙයා <b>විද්‍යාචන්ද්‍ර</b> පිරුවන පිහිටුවා ලීමෙන් ලොසසුන් වැඩ වසන, අප ගේ ආචාර්යොත්තම, <b>විද්‍යාචන්ද්‍ර</b> පිරුවන්හි අධ්‍යක්‍ෂ, පරදුව <b>සිරි ජිනරතනාභිධාන</b> තල්පේ පත්තුව ඇතුළු මාතර දිසායෙහි ප්‍රධාන සංඝනායක මහාස්ථවිරපාදයන් වහන්සේට ගුරුපූජා වශයෙන් මේ සංස්කරණය පිරිනමම්හ.</p>
  <p>තෙල සංස්කරණය නැවත පළ කැරැලීමෙහි සියලු හිමිකම් අප සතු යැ. මෙහි ඇතුළත් ශුද්ධි අප නොදන්වා පැහැරැ නොගන්නේ මැනැවි.</p>
  <div class="gatha">
    <p>කෝදාගොඩ ඤාණාලොකස්ථවිර</p>
    <p>ශ්‍රී. බු. ව. 2502 (ක්‍රි. ව. 1959) 3-19</p>
    <p>අහංගම, විද්‍යාචන්ද්‍රපිරුවන</p>
  </div>
  <p>අමාවතුර</p>
  <p><b>නමො තස්ස භගවතො අරහතො සම්මාසම්බුද්ධස්ස</b></p>
  <nav class="bottom"><a class="button prev" href="2-6.html"><i class="material-icons">arrow_back</i>ආශ්‍රය ග්‍රන්ථ</a><a class="button next" href="3.html">1. දුර්දාන්තදමන නම් පරිච්ඡේදය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>